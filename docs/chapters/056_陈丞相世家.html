<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>056_陈丞相世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="055_留侯世家.html" class="nav-prev">← 上一页</a>
    <a href="057_绛侯周勃世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 陈丞相世家 <a href="../original_text/056_陈丞相世家.txt" class="original-text-link">原文</a></h1>


<h2>早年贫困</h2>

<p><a href="#pn-1" id="pn-1" class="para-num" title="点击复制链接">1</a> 陈<span class="official" title="官职">丞相</span>平者，阳武户牖乡人也。少时家贫，好读书，有田三十亩，独与兄伯居。伯常耕田，纵平使游学。平为人长美色。人或谓<span class="person" title="人名">陈平</span>曰：<span class="quoted">"贫何食而肥若是？"</span>其嫂嫉平之不视家生产，曰：<span class="quoted">"亦食糠覈耳。有叔如此，不如无有。"</span>伯闻之，逐其妇而弃之。</p>

<p><a href="#pn-2" id="pn-2" class="para-num" title="点击复制链接">2</a> 及平长，可娶妻，富人莫肯与者，贫者平亦耻之。久之，户牖富人有张负，张负女孙五嫁而夫辄死，人莫敢娶。平欲得之。邑中有丧，平贫，侍丧，以先往後罢为助。张负既见之丧所，独视伟平，平亦以故後去。负随平至其家，家乃负郭穷巷，以弊席为门，然门外多有长者<span class="artifact" title="器物/书名">车</span>辙。张负归，谓其子仲曰：<span class="quoted">"吾欲以女孙予<span class="person" title="人名">陈平</span>。"</span>张仲曰：<span class="quoted">"平贫不事事，一县中尽笑其所为，独柰何予女乎？"</span>负曰：<span class="quoted">"人固有好美如<span class="person" title="人名">陈平</span>而长贫贱者乎？"</span>卒与女。为平贫，乃假贷币以聘，予酒肉之资以内妇。负诫其孙曰：<span class="quoted">"毋以贫故，事人不谨。事兄伯如事父，事嫂如母。"</span>平既娶张氏女，赍用益饶，游道日广。</p>

<p><a href="#pn-3" id="pn-3" class="para-num" title="点击复制链接">3</a> 里中社，平为宰，分肉食甚均。父老曰：<span class="quoted">"善，陈孺子之为宰！"</span>平曰：<span class="quoted">"嗟乎，使平得宰天下，亦如是肉矣！"</span></p>


<h2>数易其主</h2>

<p><a href="#pn-4" id="pn-4" class="para-num" title="点击复制链接">4</a> 陈涉起而<span class="official" title="官职">王</span>陈，使<span class="dynasty" title="朝代/氏族">周</span>市略定<span class="place" title="地名">魏</span>地，立<span class="place" title="地名">魏</span>咎为<span class="place" title="地名">魏</span>王，与<span class="dynasty" title="朝代/氏族">秦</span>军相攻於临济。<span class="person" title="人名">陈平</span>固已前谢其兄伯，从少年往事<span class="place" title="地名">魏</span>王咎於临济。<span class="place" title="地名">魏</span>王以为<span class="official" title="官职">太仆</span>。说<span class="place" title="地名">魏</span>王不听，人或谗之，<span class="person" title="人名">陈平</span>亡去。</p>

<p><a href="#pn-5" id="pn-5" class="para-num" title="点击复制链接">5</a> 久之，<span class="person" title="人名">项羽</span>略地至河上，<span class="person" title="人名">陈平</span>往归之，从入破<span class="dynasty" title="朝代/氏族">秦</span>，赐平爵卿。<span class="person" title="人名">项羽</span>之东王<span class="place" title="地名">彭城</span>也，汉<span class="official" title="官职">王</span>还定三<span class="dynasty" title="朝代/氏族">秦</span>而东，殷<span class="official" title="官职">王</span>反<span class="place" title="地名">楚</span>。<span class="person" title="人名">项羽</span>乃以平为信武君，将<span class="place" title="地名">魏</span>王咎客在<span class="place" title="地名">楚</span>者以往，击降殷<span class="official" title="官职">王</span>而还。项<span class="official" title="官职">王</span>使项悍拜平为<span class="official" title="官职">都尉</span>，赐<span class="artifact" title="器物/书名">金</span>二十溢。居无何，汉<span class="official" title="官职">王</span>攻下<span class="dynasty" title="朝代/氏族">殷</span>。项<span class="official" title="官职">王</span>怒，将诛定<span class="dynasty" title="朝代/氏族">殷</span>者将吏。<span class="person" title="人名">陈平</span>惧诛，乃封其<span class="artifact" title="器物/书名">金</span>与<span class="artifact" title="器物/书名">印</span>，使使归项<span class="official" title="官职">王</span>，而平身间行杖<span class="artifact" title="器物/书名">剑</span>亡。渡河，<span class="artifact" title="器物/书名">船</span>人见其美丈夫独行，疑其亡将，要中当有金<span class="artifact" title="器物/书名">玉</span>宝器，目之，欲杀平。平恐，乃解衣裸而佐刺<span class="artifact" title="器物/书名">船</span>。<span class="artifact" title="器物/书名">船</span>人知其无有，乃止。</p>


<h3>归汉遭谗</h3>

<p><a href="#pn-6" id="pn-6" class="para-num" title="点击复制链接">6</a> 平遂至修武降<span class="dynasty" title="朝代/氏族">汉</span>，因<span class="place" title="地名">魏</span>无知求见汉<span class="official" title="官职">王</span>，汉<span class="official" title="官职">王</span>召入。是时万石君奋为汉<span class="official" title="官职">王</span>中涓，受平谒，入见平。平等七人俱进，赐食。<span class="official" title="官职">王</span>曰：<span class="quoted">"罢，就舍矣。"</span>平曰：<span class="quoted">"臣为事来，所言不可以过今日。"</span>於是汉<span class="official" title="官职">王</span>与语而说之，问曰：<span class="quoted">"子之居<span class="place" title="地名">楚</span>何官？"</span>曰：<span class="quoted">"为<span class="official" title="官职">都尉</span>。"</span>是日乃拜平为<span class="official" title="官职">都尉</span>，使为参乘，典护军。诸将尽讙，曰：<span class="quoted">"大<span class="official" title="官职">王</span>一日得<span class="place" title="地名">楚</span>之亡卒，未知其高下，而即与同载，反使监护军长者！"</span>汉<span class="official" title="官职">王</span>闻之，愈益幸平。遂与东伐项<span class="official" title="官职">王</span>。至<span class="place" title="地名">彭城</span>，为<span class="place" title="地名">楚</span>所败。引而还，收散兵至<span class="place" title="地名">荥阳</span>，以平为亚将，属於<span class="place" title="地名">韩</span>王信，军广武。</p>

<p><a href="#pn-7" id="pn-7" class="para-num" title="点击复制链接">7</a> 绛<span class="official" title="官职">侯</span>、<span class="person" title="人名">灌婴</span>等咸谗<span class="person" title="人名">陈平</span>曰：<span class="quoted">"平虽美丈夫，如冠<span class="artifact" title="器物/书名">玉</span>耳，其中未必有也。臣闻平居家时，盗其嫂；事<span class="place" title="地名">魏</span>不容，亡归<span class="place" title="地名">楚</span>；归<span class="place" title="地名">楚</span>不中，又亡归<span class="dynasty" title="朝代/氏族">汉</span>。今日大<span class="official" title="官职">王</span>尊官之，<span class="institution" title="制度">令</span>护军。臣闻平受诸将<span class="artifact" title="器物/书名">金</span>，<span class="artifact" title="器物/书名">金</span>多者得善处，<span class="artifact" title="器物/书名">金</span>少者得恶处。平，反覆乱臣也，原<span class="official" title="官职">王</span>察之。"</span>汉<span class="official" title="官职">王</span>疑之，召让<span class="place" title="地名">魏</span>无知。无知曰：<span class="quoted">"臣所言者，能也；陛下所问者，行也。今有尾生、孝己之行而无益处於胜负之数，陛下何暇用之乎？<span class="place" title="地名">楚</span>汉相距，臣进奇谋之士，顾其计诚足以利国家不耳。且盗嫂受<span class="artifact" title="器物/书名">金</span>又何足疑乎？"</span>汉<span class="official" title="官职">王</span>召让平曰：<span class="quoted">"先生事<span class="place" title="地名">魏</span>不中，遂事<span class="place" title="地名">楚</span>而去，今又从吾游，信者固多心乎？"</span>平曰：<span class="quoted">"臣事<span class="place" title="地名">魏</span>王，<span class="place" title="地名">魏</span>王不能用臣说，故去事项<span class="official" title="官职">王</span>。项<span class="official" title="官职">王</span>不能信人，其所任爱，非诸项即妻之昆弟，虽有奇士不能用，平乃去<span class="place" title="地名">楚</span>。闻汉<span class="official" title="官职">王</span>之能用人，故归大<span class="official" title="官职">王</span>。臣裸身来，不受<span class="artifact" title="器物/书名">金</span>无以为资。诚臣计画有可采者，大<span class="official" title="官职">王</span>用之；使无可用者，<span class="artifact" title="器物/书名">金</span>具在，请封输官，得请骸骨。"</span>汉<span class="official" title="官职">王</span>乃谢，厚赐，拜为护军<span class="official" title="官职">中尉</span>，尽护诸将。诸将乃不敢复言。</p>


<h3>反间破楚</h3>

<p><a href="#pn-8" id="pn-8" class="para-num" title="点击复制链接">8</a> 其後，<span class="place" title="地名">楚</span>急攻，绝<span class="dynasty" title="朝代/氏族">汉</span>甬道，围汉<span class="official" title="官职">王</span>於<span class="place" title="地名">荥阳</span>城。久之，汉<span class="official" title="官职">王</span>患之，请割<span class="place" title="地名">荥阳</span>以西以和。项<span class="official" title="官职">王</span>不听。汉<span class="official" title="官职">王</span>谓<span class="person" title="人名">陈平</span>曰：<span class="quoted">"天下纷纷，何时定乎？"</span><span class="person" title="人名">陈平</span>曰：<span class="quoted">"项<span class="official" title="官职">王</span>为人，恭敬爱人，士之廉<span class="artifact" title="器物/书名">节</span>好<span class="institution" title="制度">礼</span>者多归之。至於行功爵邑，重之，士亦以此不附。今大<span class="official" title="官职">王</span>慢而少<span class="institution" title="制度">礼</span>，士廉<span class="artifact" title="器物/书名">节</span>者不来；然大<span class="official" title="官职">王</span>能饶人以爵邑，士之顽钝嗜利无耻者亦多归<span class="dynasty" title="朝代/氏族">汉</span>。诚各去其两短，袭其两长，天下指麾则定矣。然大<span class="official" title="官职">王</span>恣侮人，不能得廉<span class="artifact" title="器物/书名">节</span>之士。顾<span class="place" title="地名">楚</span>有可乱者，彼项<span class="official" title="官职">王</span>骨鲠之臣亚父、锺离眛、<span class="person" title="人名">龙且</span>、<span class="person" title="人名">周殷</span>之属，不过数人耳。大<span class="official" title="官职">王</span>诚能出捐数万斤<span class="artifact" title="器物/书名">金</span>，行反间，间其君臣，以疑其心，项<span class="official" title="官职">王</span>为人意忌信谗，必内相诛。<span class="dynasty" title="朝代/氏族">汉</span>因举兵而攻之，破<span class="place" title="地名">楚</span>必矣。"</span>汉<span class="official" title="官职">王</span>以为然，乃出<span class="artifact" title="器物/书名">黄金</span>四万斤，与<span class="person" title="人名">陈平</span>，恣所为，不问其出入。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">陈平</span>既多以<span class="artifact" title="器物/书名">金</span>纵反间於<span class="place" title="地名">楚</span>军，宣言诸将锺离眛等为项<span class="official" title="官职">王</span>将，功多矣，然而终不得裂地而<span class="official" title="官职">王</span>，欲与<span class="dynasty" title="朝代/氏族">汉</span>为一，以灭项氏而分<span class="official" title="官职">王</span>其地。<span class="person" title="人名">项羽</span>果意不信锺离眜等。项<span class="official" title="官职">王</span>既疑之，使使至<span class="dynasty" title="朝代/氏族">汉</span>。汉<span class="official" title="官职">王</span>为太牢具，举进。见<span class="place" title="地名">楚</span>使，即详惊曰：<span class="quoted">"吾以为亚父使，乃项<span class="official" title="官职">王</span>使！"</span>复持去，更以恶草具进<span class="place" title="地名">楚</span>使。<span class="place" title="地名">楚</span>使归，具以报项<span class="official" title="官职">王</span>。项<span class="official" title="官职">王</span>果大疑亚父。亚父欲急攻下<span class="place" title="地名">荥阳</span>城，项<span class="official" title="官职">王</span>不信，不肯听。亚父闻项<span class="official" title="官职">王</span>疑之，乃怒曰：<span class="quoted">"天下事大定矣，君<span class="official" title="官职">王</span>自为之！原请骸骨归！"</span>归未至<span class="place" title="地名">彭城</span>，疽发背而死。<span class="person" title="人名">陈平</span>乃夜出女子二千人<span class="place" title="地名">荥阳</span>城东门，<span class="place" title="地名">楚</span>因击之，<span class="person" title="人名">陈平</span>乃与汉<span class="official" title="官职">王</span>从城西门夜出去。遂入关，收散兵复东。</p>


<h3>献策擒韩</h3>

<p><a href="#pn-10" id="pn-10" class="para-num" title="点击复制链接">10</a> 其明年，淮阴<span class="official" title="官职">侯</span>破<span class="place" title="地名">齐</span>，自立为<span class="place" title="地名">齐</span>王，使使言之汉<span class="official" title="官职">王</span>。汉<span class="official" title="官职">王</span>大怒而骂，<span class="person" title="人名">陈平</span>蹑汉<span class="official" title="官职">王</span>。汉<span class="official" title="官职">王</span>亦悟，乃厚遇<span class="place" title="地名">齐</span>使，使张子房卒立信为<span class="place" title="地名">齐</span>王。封平以户牖乡。用其奇计策，卒灭<span class="place" title="地名">楚</span>。常以护军<span class="official" title="官职">中尉</span>从定<span class="place" title="地名">燕</span>王<span class="person" title="人名">臧荼</span>。</p>

<p><a href="#pn-11" id="pn-11" class="para-num" title="点击复制链接">11</a> 汉<span class="time" title="时间">六年</span>，人有上书告<span class="place" title="地名">楚</span>王<span class="person" title="人名">韩信</span>反。<span class="person" title="人名">高帝</span>问诸将，诸将曰：<span class="quoted">"亟发兵阬竖子耳。"</span><span class="person" title="人名">高帝</span>默然。问<span class="person" title="人名">陈平</span>，平固辞谢，曰：<span class="quoted">"诸将云何？"</span>上具告之。<span class="person" title="人名">陈平</span>曰：<span class="quoted">"人之上书言信反，有知之者乎？"</span>曰：<span class="quoted">"未有。"</span>曰：<span class="quoted">"信知之乎？"</span>曰：<span class="quoted">"不知。"</span><span class="person" title="人名">陈平</span>曰：<span class="quoted">"陛下精兵孰与<span class="place" title="地名">楚</span>？"</span>上曰：<span class="quoted">"不能过。"</span>平曰：<span class="quoted">"陛下将用兵有能过<span class="person" title="人名">韩信</span>者乎？"</span>上曰：<span class="quoted">"莫及也。"</span>平曰：<span class="quoted">"今兵不如<span class="place" title="地名">楚</span>精，而将不能及，而举兵攻之，是趣之战也，窃为陛下危之。"</span>上曰：<span class="quoted">"为之柰何？"</span>平曰：<span class="quoted">"古者天子巡狩，会诸<span class="official" title="官职">侯</span>。南方有云梦，陛下弟出伪游云梦，会诸<span class="official" title="官职">侯</span>於陈。陈，<span class="place" title="地名">楚</span>之西界，信闻天子以好出游，其势必无事而郊迎谒。谒，而陛下因禽之，此特一力士之事耳。"</span><span class="person" title="人名">高帝</span>以为然，乃发使告诸<span class="official" title="官职">侯</span>会陈，<span class="quoted">"吾将南游云梦"</span>。上因随以行。行未至陈，楚<span class="official" title="官职">王</span>信<span class="person" title="人名">果郊迎道中。</span>高帝豫具武士，见信至，即执缚之，载後<span class="artifact" title="器物/书名">车</span>。信呼曰：<span class="quoted">"天下已定，我固当烹！"</span><span class="person" title="人名">高帝</span>顾谓信曰：<span class="quoted">"若毋声！而反，明矣！"</span>武士反接之。遂会诸<span class="official" title="官职">侯</span>于陈，尽定<span class="place" title="地名">楚</span>地。还至<span class="place" title="地名">雒阳</span>，赦信以为淮阴<span class="official" title="官职">侯</span>，而与功臣剖<span class="artifact" title="器物/书名">符</span>定封。</p>


<h3>奇计屡功</h3>

<p><a href="#pn-12" id="pn-12" class="para-num" title="点击复制链接">12</a> 於是与平剖<span class="artifact" title="器物/书名">符</span>，世世勿绝，为户牖<span class="official" title="官职">侯</span>。平辞曰：<span class="quoted">"此非臣之功也。"</span>上曰：<span class="quoted">"吾用先生谋计，战胜剋敌，非功而何？"</span>平曰：<span class="quoted">"非<span class="place" title="地名">魏</span>无知臣安得进？"</span>上曰；<span class="quoted">"若子可谓不背本矣。"</span>乃复赏<span class="place" title="地名">魏</span>无知。其明年，以护军<span class="official" title="官职">中尉</span>从攻反者<span class="place" title="地名">韩</span>王信於<span class="place" title="地名">代</span>。卒至平城，为<span class="tribe" title="族群">匈奴</span>所围，七日不得食。<span class="person" title="人名">高帝</span>用<span class="person" title="人名">陈平</span>奇计，使单于阏氏，围以得开。<span class="person" title="人名">高帝</span>既出，其计礻必，世莫得闻。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">高帝</span>南过曲逆，上其城，望见其屋室甚大，曰：<span class="quoted">"壮哉县！吾行天下，独见<span class="place" title="地名">洛阳</span>与是耳。"</span>顾问<span class="official" title="官职">御史</span>曰：<span class="quoted">"曲逆户口几何？"</span>对曰：<span class="quoted">"始<span class="dynasty" title="朝代/氏族">秦</span>时三万馀户，间者兵数起，多亡匿，今见五千户。"</span>於是乃诏<span class="official" title="官职">御史</span>，更以<span class="person" title="人名">陈平</span>为曲逆<span class="official" title="官职">侯</span>，尽食之，除前所食户牖。</p>

<p><a href="#pn-14" id="pn-14" class="para-num" title="点击复制链接">14</a> 其後常以护军<span class="official" title="官职">中尉</span>从攻陈豨及<span class="person" title="人名">黥布</span>。凡六出奇计，辄益邑，凡六益封。奇计或颇祕，世莫能闻也。</p>


<h3>机智免祸</h3>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">高帝</span>从破<span class="artifact" title="器物/书名">布</span>军还，病创，徐行至<span class="place" title="地名">长安</span>。<span class="place" title="地名">燕</span>王<span class="person" title="人名">卢绾</span>反，上使<span class="person" title="人名">樊哙</span>以<span class="official" title="官职">相国</span>将兵攻之。既行，人有短恶哙者。<span class="person" title="人名">高帝</span>怒曰：<span class="quoted">"哙见吾病，乃冀我死也。"</span>用<span class="person" title="人名">陈平</span>谋而召绛侯<span class="person" title="人名">周勃</span>受诏床下，曰：<span class="quoted">"<span class="person" title="人名">陈平</span>亟驰传载勃<span class="place" title="地名">代</span>哙将，平至军中即斩哙头！"</span>二人既受诏，驰传未至军，行计之曰：<span class="quoted">"<span class="person" title="人名">樊哙</span>，帝之故人也，功多，且又乃<span class="person" title="人名">吕后</span>弟吕嬃之夫，有亲且贵，帝以忿怒故，欲斩之，则恐後悔。宁囚而致上，上自诛之。"</span>未至军，为坛，以<span class="artifact" title="器物/书名">节</span>召<span class="person" title="人名">樊哙</span>。哙受诏，即反接载槛<span class="artifact" title="器物/书名">车</span>，传诣<span class="place" title="地名">长安</span>，而<span class="institution" title="制度">令</span>绛<span class="official" title="官职">侯</span>勃<span class="place" title="地名">代</span>将，将兵定<span class="place" title="地名">燕</span>反县。</p>

<p><a href="#pn-16" id="pn-16" class="para-num" title="点击复制链接">16</a> 平行闻<span class="person" title="人名">高帝</span>崩，平恐吕太后及吕嬃谗怒，乃驰传先去。逢<span class="official" title="官职">使者</span>诏平与<span class="person" title="人名">灌婴</span>屯於<span class="place" title="地名">荥阳</span>。平受诏，立复驰至宫，哭甚哀，因奏事丧前。吕太后哀之，曰：<span class="quoted">"君劳，出休矣。"</span>平畏谗之就，因固请得宿卫中。太后乃以为<span class="official" title="官职">郎中令</span>，曰：<span class="quoted">"傅教<span class="person" title="人名">孝惠</span>。"</span>是後吕嬃谗乃不得行。<span class="person" title="人名">樊哙</span>至，则赦复爵邑。</p>


<h2>位至丞相</h2>

<p><a href="#pn-17" id="pn-17" class="para-num" title="点击复制链接">17</a> 孝<span class="person" title="人名">惠帝</span>六年，相国<span class="person" title="人名">曹参</span>卒，以安国侯<span class="person" title="人名">王陵</span>为右<span class="official" title="官职">丞相</span>，<span class="person" title="人名">陈平</span>为左<span class="official" title="官职">丞相</span>。</p>

<p><a href="#pn-18" id="pn-18" class="para-num" title="点击复制链接">18</a> <span class="person" title="人名">王陵</span>者，故<span class="place" title="地名">沛</span>人，始为县豪，<span class="person" title="人名">高祖</span>微时，兄事陵。陵少文，任气，好直言。及<span class="person" title="人名">高祖</span>起<span class="place" title="地名">沛</span>，入至<span class="place" title="地名">咸阳</span>，陵亦自聚党数千人，居南阳，不肯从<span class="place" title="地名">沛</span>公。及汉<span class="official" title="官职">王</span>之还攻项籍，陵乃以兵属<span class="dynasty" title="朝代/氏族">汉</span>。<span class="person" title="人名">项羽</span>取陵母置军中，陵使至，则东乡坐陵母，欲以招陵。陵母既私送<span class="official" title="官职">使者</span>，泣曰：<span class="quoted">"为老妾语陵，谨事汉<span class="official" title="官职">王</span>。汉<span class="official" title="官职">王</span>，长者也，无以老妾故，持二心。妾以死送<span class="official" title="官职">使者</span>。"</span>遂伏<span class="artifact" title="器物/书名">剑</span>而死。项<span class="official" title="官职">王</span>怒，烹陵母。陵卒从汉<span class="official" title="官职">王</span>定天下。以善雍齿，雍齿，<span class="person" title="人名">高帝</span>之仇，而陵本无意从<span class="person" title="人名">高帝</span>，以故晚封，为安国<span class="official" title="官职">侯</span>。</p>

<p><a href="#pn-19" id="pn-19" class="para-num" title="点击复制链接">19</a> 安国<span class="official" title="官职">侯</span>既为右<span class="official" title="官职">丞相</span>，二岁，孝<span class="person" title="人名">惠帝</span>崩。高后欲立诸吕为<span class="official" title="官职">王</span>，问<span class="person" title="人名">王陵</span>，<span class="person" title="人名">王陵</span>曰：<span class="quoted">"不可。"</span>问<span class="person" title="人名">陈平</span>，<span class="person" title="人名">陈平</span>曰：<span class="quoted">"可。"</span>吕太后怒，乃详迁陵为帝<span class="official" title="官职">太傅</span>，实不用陵。陵怒，谢疾免，杜门竟不朝请，<span class="time" title="时间">七年</span>而卒。</p>

<p><a href="#pn-20" id="pn-20" class="para-num" title="点击复制链接">20</a> 陵之免<span class="official" title="官职">丞相</span>，吕太后乃徙平为右<span class="official" title="官职">丞相</span>，以辟阳侯<span class="person" title="人名">审食其</span>为左<span class="official" title="官职">丞相</span>。左<span class="official" title="官职">丞相</span>不治，常给事於中。</p>

<p><a href="#pn-21" id="pn-21" class="para-num" title="点击复制链接">21</a> 食其亦<span class="place" title="地名">沛</span>人。汉<span class="official" title="官职">王</span>之败<span class="place" title="地名">彭城</span>西，<span class="place" title="地名">楚</span>取太上皇、<span class="person" title="人名">吕后</span>为质，食其以<span class="official" title="官职">舍人</span>侍<span class="person" title="人名">吕后</span>。其後从破项籍为<span class="official" title="官职">侯</span>，幸於吕太后。及为相，居中，百官皆因决事。</p>

<p><a href="#pn-22" id="pn-22" class="para-num" title="点击复制链接">22</a> 吕嬃常以前<span class="person" title="人名">陈平</span>为<span class="person" title="人名">高帝</span>谋执<span class="person" title="人名">樊哙</span>，数谗曰：<span class="quoted">"<span class="person" title="人名">陈平</span>为相非治事，日饮醇酒，戏妇女。"</span><span class="person" title="人名">陈平</span>闻，日益甚。吕太后闻之，私独喜。面质吕嬃於<span class="person" title="人名">陈平</span>曰：<span class="quoted">"鄙语曰<span class="quoted">\'兒妇人口不可用\'</span>，顾君与我何如耳。无畏吕嬃之谗也。"</span></p>


<h3>诛吕定汉</h3>

<p><a href="#pn-23" id="pn-23" class="para-num" title="点击复制链接">23</a> 吕太后立诸吕为<span class="official" title="官职">王</span>，<span class="person" title="人名">陈平</span>伪听之。及吕太后崩，平与<span class="official" title="官职">太尉</span>勃合谋，卒诛诸吕，立<span class="person" title="人名">孝文</span>皇帝，<span class="person" title="人名">陈平</span>本谋也。<span class="person" title="人名">审食其</span>免相。</p>

<p><a href="#pn-24" id="pn-24" class="para-num" title="点击复制链接">24</a> 孝<span class="person" title="人名">文帝</span>立，以为<span class="official" title="官职">太尉</span>勃亲以兵诛<span class="dynasty" title="朝代/氏族">吕氏</span>，功多；<span class="person" title="人名">陈平</span>欲让勃尊位，乃谢病。孝<span class="person" title="人名">文帝</span>初立，怪平病，问之。平曰：<span class="quoted">"<span class="person" title="人名">高祖</span>时，勃功不如臣平。及诛诸吕，臣功亦不如勃。原以右<span class="official" title="官职">丞相</span>让勃。"</span>於是孝<span class="person" title="人名">文帝</span>乃以绛<span class="official" title="官职">侯</span>勃为右<span class="official" title="官职">丞相</span>，位次第一；平徙为左<span class="official" title="官职">丞相</span>，位次第二。赐平<span class="artifact" title="器物/书名">金</span>千斤，益封三千户。</p>

<p><a href="#pn-25" id="pn-25" class="para-num" title="点击复制链接">25</a> 居顷之，<span class="person" title="人名">孝文</span>皇帝既益明习国家事，朝而问右<span class="official" title="官职">丞相</span>勃曰：<span class="quoted">"天下一岁决狱几何？"</span>勃谢曰：<span class="quoted">"不知。"</span>问：<span class="quoted">"天下一岁<span class="artifact" title="器物/书名">钱</span>穀出入几何？"</span>勃又谢不知，汗出沾背，愧不能对。於是上亦问左<span class="official" title="官职">丞相</span>平。平曰：<span class="quoted">"有主者。"</span>上曰：<span class="quoted">"主者谓谁？"</span>平曰：<span class="quoted">"陛下即问决狱，责<span class="official" title="官职">廷尉</span>；问<span class="artifact" title="器物/书名">钱</span>穀，责治<span class="artifact" title="器物/书名">粟</span>内史。"</span>上曰：<span class="quoted">"苟各有主者，而君所主者何事也？"</span>平谢曰：<span class="quoted">"主臣！陛下不知其驽下，使待罪宰相。宰相者，上佐天子理阴阳，顺四时，下育万物之宜，外镇抚<span class="tribe" title="族群">四夷</span>诸<span class="official" title="官职">侯</span>，内亲附百姓，使卿<span class="official" title="官职">大夫</span>各得任其职焉。"</span>孝<span class="person" title="人名">文帝</span>乃称善。右<span class="official" title="官职">丞相</span>大惭，出而让<span class="person" title="人名">陈平</span>曰：<span class="quoted">"君独不素教我对！"</span><span class="person" title="人名">陈平</span>笑曰：<span class="quoted">"君居其位，不知其任邪？且陛下即问<span class="place" title="地名">长安</span>中盗贼数，君欲彊对邪？"</span>於是绛<span class="official" title="官职">侯</span>自知其能不如平远矣。居顷之，绛<span class="official" title="官职">侯</span>谢病请免相，<span class="person" title="人名">陈平</span>专为一<span class="official" title="官职">丞相</span>。</p>

<p><a href="#pn-26" id="pn-26" class="para-num" title="点击复制链接">26</a> 孝<span class="person" title="人名">文帝</span>二年，丞相<span class="person" title="人名">陈平</span>卒，谥为献<span class="official" title="官职">侯</span>。子共<span class="official" title="官职">侯</span>买<span class="place" title="地名">代</span>侯。<span class="time" title="时间">二年</span>卒，子简<span class="official" title="官职">侯</span>恢<span class="place" title="地名">代</span>侯。<span class="time" title="时间">二十三年</span>卒，子何<span class="place" title="地名">代</span>侯。<span class="time" title="时间">二十三年</span>，何坐略人妻，弃市，国除。</p>

<p><a href="#pn-27" id="pn-27" class="para-num" title="点击复制链接">27</a> 始<span class="person" title="人名">陈平</span>曰：<span class="quoted">"我多阴谋，是<span class="institution" title="制度">道家</span>之所禁。吾世即废，亦已矣，终不能复起，以吾多阴祸也。"</span>然其後曾孙陈掌以卫氏亲贵戚，原得续封陈氏，然终不得。</p>


<h2>太史公曰</h2>

<blockquote>
陈<span class="official" title="官职">丞相</span>平少时，本好黄帝、老子之术。方其割肉俎上之时，其意固已远矣。倾侧扰攘<span class="place" title="地名">楚</span>魏之间，卒归<span class="person" title="人名">高帝</span>。常出奇计，救纷纠之难，振国家之患。及<span class="person" title="人名">吕后</span>时，事多故矣，然平竟自脱，定<span class="institution" title="制度">宗庙</span>，以荣名终，称贤相，岂不善始善终哉！非知谋孰能当此者乎？<br>
</blockquote>

<blockquote>
曲逆穷巷，门多长者。宰肉先均，佐丧後罢。魏<span class="place" title="地名">楚</span>更用，腹心难假。弃<span class="artifact" title="器物/书名">印</span>封<span class="artifact" title="器物/书名">金</span>，刺<span class="artifact" title="器物/书名">船</span>露裸。间行归<span class="dynasty" title="朝代/氏族">汉</span>，委质麾下。<span class="place" title="地名">荥阳</span>计全，平城围解。推陵让勃，裒多益寡。应变合权，克定宗社。<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="055_留侯世家.html" class="nav-prev">← 上一页</a>
    <a href="057_绛侯周勃世家.html" class="nav-next">下一页 →</a>
</nav>
</body>
</html>
