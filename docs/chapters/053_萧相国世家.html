<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>053_萧相国世家</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="052_齐悼惠王世家.html" class="nav-prev">← 上一页</a>
    <a href="054_曹相国世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 萧相国世家 <a href="../original_text/053_萧相国世家.txt" class="original-text-link">原文</a></h1>


<h2>早年仕秦</h2>

<p><a href="#pn-1" id="pn-1" class="para-num" title="点击复制链接">1</a> 萧<span class="official" title="官职">相国</span>何者，沛<span class="place" title="地名">丰</span>人也。以文无害为<span class="place" title="地名">沛</span>主吏掾。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">高祖</span>为<span class="artifact" title="器物/书名">布</span>衣时，何数以吏事护<span class="person" title="人名">高祖</span>。<span class="person" title="人名">高祖</span>为<span class="official" title="官职">亭长</span>，常左右之。<span class="person" title="人名">高祖</span>以吏繇<span class="place" title="地名">咸阳</span>，吏皆送奉<span class="artifact" title="器物/书名">钱</span>三，何独以五。</p>

<p><a href="#pn-3" id="pn-3" class="para-num" title="点击复制链接">3</a> 秦<span class="official" title="官职">御史</span>监郡者与从事，常辨之。何乃给<span class="place" title="地名">泗水</span>卒史事，第一。秦<span class="official" title="官职">御史</span>欲入言徵何，何固请，得毋行。</p>


<h2>辅佐高祖</h2>

<p><a href="#pn-4" id="pn-4" class="para-num" title="点击复制链接">4</a> 及<span class="person" title="人名">高祖</span>起为<span class="place" title="地名">沛</span>公，何常为丞督事。<span class="place" title="地名">沛</span>公至<span class="place" title="地名">咸阳</span>，诸将皆争走金<span class="artifact" title="器物/书名">帛</span>财物之府分之，何独先入收秦<span class="official" title="官职">丞相</span>御史律<span class="institution" title="制度">令</span>图书藏之。<span class="place" title="地名">沛</span>公为汉<span class="official" title="官职">王</span>，以何为<span class="official" title="官职">丞相</span>。项<span class="official" title="官职">王</span>与诸<span class="official" title="官职">侯</span>屠烧<span class="place" title="地名">咸阳</span>而去。汉<span class="official" title="官职">王</span>所以具知天下戹塞，户口多少，彊弱之处，民所疾苦者，以何具得<span class="dynasty" title="朝代/氏族">秦</span>图书也。何进言<span class="person" title="人名">韩信</span>，汉<span class="official" title="官职">王</span>以信为<span class="official" title="官职">大将军</span>。语在淮阴<span class="official" title="官职">侯</span>事中。</p>

<p><a href="#pn-5" id="pn-5" class="para-num" title="点击复制链接">5</a> 汉<span class="official" title="官职">王</span>引兵东定三<span class="dynasty" title="朝代/氏族">秦</span>，何以<span class="official" title="官职">丞相</span>留收<span class="place" title="地名">巴</span>蜀，填抚谕告，使给军食。汉<span class="time" title="时间">二年</span>，汉<span class="official" title="官职">王</span>与诸<span class="official" title="官职">侯</span>击<span class="place" title="地名">楚</span>，何守<span class="place" title="地名">关中</span>，侍太子，治栎阳。为<span class="institution" title="制度">法</span>令约束，立<span class="institution" title="制度">宗庙</span>社<span class="flora-fauna" title="动植物">稷</span>宫室县邑，辄奏上，可，许以从事；即不及奏上，辄以便宜施行，上来以闻。<span class="place" title="地名">关中</span>事计户口转漕给军，汉<span class="official" title="官职">王</span>数失军遁去，何常兴<span class="place" title="地名">关中</span>卒，辄补缺。上以此专属任何<span class="place" title="地名">关中</span>事。</p>

<p><a href="#pn-6" id="pn-6" class="para-num" title="点击复制链接">6</a> 汉<span class="time" title="时间">三年</span>，汉<span class="official" title="官职">王</span>与<span class="person" title="人名">项羽</span>相距京索之间，上数使使劳苦<span class="official" title="官职">丞相</span>。鲍生谓<span class="official" title="官职">丞相</span>曰：<span class="quoted"><span class="dialogue quoted">"<span class="official" title="官职">王</span>暴衣露盖，数使使劳苦君者，有疑君心也。为君计，莫若遣君子孙昆弟能胜兵者悉诣军所，上必益信君。"</span></span>於是何从其计，汉<span class="official" title="官职">王</span>大说。</p>


<h3>论功行封</h3>

<p><a href="#pn-7" id="pn-7" class="para-num" title="点击复制链接">7</a> 汉<span class="time" title="时间">五年</span>，既杀<span class="person" title="人名">项羽</span>，定天下，论功行封。群臣争功，岁馀功不决。<span class="person" title="人名">高祖</span>以<span class="person" title="人名">萧何</span>功最盛，封为酂<span class="official" title="官职">侯</span>，所食邑多。功臣皆曰：<span class="quoted"><span class="dialogue quoted">"臣等身被坚执锐，多者百馀战，少者数十合，攻城略地，大小各有差。今<span class="person" title="人名">萧何</span>未尝有汗<span class="artifact" title="器物/书名">马</span>之劳，徒持文墨议论，不战，顾反居臣等上，何也？"</span></span><span class="person" title="人名">高帝</span>曰：<span class="quoted">"诸君知猎乎？"</span>曰：<span class="quoted">"知之。"</span><span class="quoted">"知猎狗乎？"</span>曰：<span class="quoted">"知之。"</span><span class="person" title="人名">高帝</span>曰：<span class="quoted"><span class="dialogue quoted">"夫猎，追杀兽兔者狗也，而发踪指示兽处者人也。今诸君徒能得走兽耳，功狗也。至如<span class="person" title="人名">萧何</span>，发踪指示，功人也。且诸君独以身随我，多者两三人。今<span class="person" title="人名">萧何</span>举宗数十人皆随我，功不可忘也。"</span></span>群臣皆莫敢言。</p>

<p><a href="#pn-8" id="pn-8" class="para-num" title="点击复制链接">8</a> <span class="official" title="官职">列侯</span>毕已受封，及奏位次，皆曰：<span class="quoted"><span class="dialogue quoted">"平阳侯<span class="person" title="人名">曹参</span>身被七十创，攻城略地，功最多，宜第一。"</span></span>上已桡功臣，多封<span class="person" title="人名">萧何</span>，至位次未有以复难之，然心欲何第一。<span class="official" title="官职">关内侯</span>鄂君进曰：<span class="quoted"><span class="dialogue quoted">"群臣议皆误。夫<span class="person" title="人名">曹参</span>虽有野战略地之功，此特一时之事。夫上与<span class="place" title="地名">楚</span>相距五岁，常失军亡众，逃身遁者数矣。然<span class="person" title="人名">萧何</span>常从<span class="place" title="地名">关中</span>遣军补其处，非上所诏<span class="institution" title="制度">令</span>召，而数万众会上之乏绝者数矣。夫<span class="dynasty" title="朝代/氏族">汉</span>与<span class="place" title="地名">楚</span>相守<span class="place" title="地名">荥阳</span>数年，军无见粮，<span class="person" title="人名">萧何</span>转漕<span class="place" title="地名">关中</span>，给食不乏。陛下虽数亡<span class="place" title="地名">山东</span>，<span class="person" title="人名">萧何</span>常全<span class="place" title="地名">关中</span>以待陛下，此万世之功也。今虽亡<span class="person" title="人名">曹参</span>等百数，何缺於<span class="dynasty" title="朝代/氏族">汉</span>？<span class="dynasty" title="朝代/氏族">汉</span>得之不必待以全。柰何欲以一旦之功而加万世之功哉！<span class="person" title="人名">萧何</span>第一，<span class="person" title="人名">曹参</span>次之。"</span></span><span class="person" title="人名">高祖</span>曰：<span class="quoted">"善。"</span>於是乃令<span class="person" title="人名">萧何</span>，赐带<span class="artifact" title="器物/书名">剑</span>履上殿，入朝不趋。</p>

<p><a href="#pn-9" id="pn-9" class="para-num" title="点击复制链接">9</a> 上曰：<span class="quoted"><span class="dialogue quoted">"吾闻进贤受上赏。<span class="person" title="人名">萧何</span>功虽高，得鄂君乃益明。"</span></span>於是因鄂君故所食<span class="official" title="官职">关内侯</span>邑封为安平<span class="official" title="官职">侯</span>。是日，悉封何父子兄弟十馀人，皆有食邑。乃益封何二千户，以帝尝繇<span class="place" title="地名">咸阳</span>时何送我独赢<span class="artifact" title="器物/书名">钱</span>二也。</p>


<h3>遭受猜忌</h3>

<p><a href="#pn-10" id="pn-10" class="para-num" title="点击复制链接">10</a> 汉<span class="time" title="时间">十一年</span>，陈豨反，<span class="person" title="人名">高祖</span>自将，至<span class="place" title="地名">邯郸</span>。未罢，淮阴<span class="official" title="官职">侯</span>谋反<span class="place" title="地名">关中</span>，<span class="person" title="人名">吕后</span>用<span class="person" title="人名">萧何</span>计，诛淮阴<span class="official" title="官职">侯</span>，语在淮阴事中。上已闻淮阴<span class="official" title="官职">侯</span>诛，使使拜<span class="official" title="官职">丞相</span>何为<span class="official" title="官职">相国</span>，益封五千户，<span class="institution" title="制度">令</span>卒五百人一<span class="official" title="官职">都尉</span>为<span class="official" title="官职">相国</span>卫。诸君皆贺，<span class="person" title="人名">召平</span>独吊。<span class="person" title="人名">召平</span>者，故<span class="dynasty" title="朝代/氏族">秦</span>东陵<span class="official" title="官职">侯</span>。<span class="dynasty" title="朝代/氏族">秦</span>破，为<span class="artifact" title="器物/书名">布</span>衣，贫，种瓜於<span class="place" title="地名">长安</span>城东，瓜美，故世俗谓之<span class="quoted">"东陵瓜"</span>，从<span class="person" title="人名">召平</span>以为名也。<span class="person" title="人名">召平</span>谓<span class="official" title="官职">相国</span>曰：<span class="quoted"><span class="dialogue quoted">"祸自此始矣。上暴露於外而君守於中，非被矢石之事而益君封置卫者，以今者淮阴<span class="official" title="官职">侯</span>新反於中，疑君心矣。夫置卫卫君，非以宠君也。原君让封勿受，悉以家私财佐军，则上心说。"</span></span><span class="official" title="官职">相国</span>从其计，<span class="person" title="人名">高帝</span>乃大喜。</p>

<p><a href="#pn-11" id="pn-11" class="para-num" title="点击复制链接">11</a> 汉<span class="time" title="时间">十二年</span><span class="time" title="时间">秋</span>，<span class="person" title="人名">黥布</span>反，上自将击之，数使使问<span class="official" title="官职">相国</span>何为。<span class="official" title="官职">相国</span>为上在军，乃拊循勉力百姓，悉以所有佐军，如陈豨时。客有说<span class="official" title="官职">相国</span>曰：<span class="quoted"><span class="dialogue quoted">"君灭族不久矣。夫君位为<span class="official" title="官职">相国</span>，功第一，可复加哉？然君初入<span class="place" title="地名">关中</span>，得百姓心，十馀年矣，皆附君，常复孳孳得民和。上所为数问君者，畏君倾动<span class="place" title="地名">关中</span>。今君<span class="tribe" title="族群">胡</span>不多买田地，贱贳贷以自汙？上心乃安。"</span></span>於是<span class="official" title="官职">相国</span>从其计，上乃大说。</p>

<p><a href="#pn-12" id="pn-12" class="para-num" title="点击复制链接">12</a> 上罢<span class="artifact" title="器物/书名">布</span>军归，民道遮行上书，言<span class="official" title="官职">相国</span>贱彊买民田宅数千万。上至，<span class="official" title="官职">相国</span>谒。上笑曰：<span class="quoted">"夫<span class="official" title="官职">相国</span>乃利民！"</span>民所上书皆以与<span class="official" title="官职">相国</span>，曰：<span class="quoted">"君自谢民。"</span><span class="official" title="官职">相国</span>因为民请曰：<span class="quoted"><span class="dialogue quoted">"<span class="place" title="地名">长安</span>地狭，上林中多空地，弃，原<span class="institution" title="制度">令</span>民得入田，毋收为禽兽食。"</span></span>上大怒曰：<span class="quoted">"<span class="official" title="官职">相国</span>多受贾人财物，乃为请吾苑！"</span>乃下<span class="official" title="官职">相国</span>廷尉，械系之。数日，王<span class="official" title="官职">卫尉</span>侍，前问曰：<span class="quoted">"<span class="official" title="官职">相国</span>何大罪，陛下系之暴也？"</span>上曰：<span class="quoted"><span class="dialogue quoted">"吾闻李斯相<span class="dynasty" title="朝代/氏族">秦</span>皇帝，有善归主，有恶自与。今<span class="official" title="官职">相国</span>多受贾竖<span class="artifact" title="器物/书名">金</span>而为民请吾苑，以自媚於民，故系治之。"</span></span>王<span class="official" title="官职">卫尉</span>曰：<span class="quoted"><span class="dialogue quoted">"夫职事苟有便於民而请之，真宰相事，陛下柰何乃疑<span class="official" title="官职">相国</span>受贾人<span class="artifact" title="器物/书名">钱</span>乎！且陛下距<span class="place" title="地名">楚</span>数岁，陈豨、<span class="person" title="人名">黥布</span>反，陛下自将而往，当是时，<span class="official" title="官职">相国</span>守<span class="place" title="地名">关中</span>，摇足则关以西非陛下有也。<span class="official" title="官职">相国</span>不以此时为利，今乃利贾人之<span class="artifact" title="器物/书名">金</span>乎？且<span class="dynasty" title="朝代/氏族">秦</span>以不闻其过亡天下，李斯之分过，又何足<span class="institution" title="制度">法</span>哉。陛下何疑宰相之浅也。"</span></span><span class="person" title="人名">高帝</span>不怿。是日，使使持<span class="artifact" title="器物/书名">节</span>赦出<span class="official" title="官职">相国</span>。<span class="official" title="官职">相国</span>年老，素恭谨，入，徒跣谢。<span class="person" title="人名">高帝</span>曰：<span class="quoted"><span class="dialogue quoted">"<span class="official" title="官职">相国</span>休矣！<span class="official" title="官职">相国</span>为民请苑，吾不许，我不过为桀纣主，而<span class="official" title="官职">相国</span>为贤相。吾故系<span class="official" title="官职">相国</span>，欲<span class="institution" title="制度">令</span>百姓闻吾过也。"</span></span></p>


<h3>晚年荐贤</h3>

<p><a href="#pn-13" id="pn-13" class="para-num" title="点击复制链接">13</a> 何素不与<span class="person" title="人名">曹参</span>相能，及何病，<span class="person" title="人名">孝惠</span>自临视<span class="official" title="官职">相国</span>病，因问曰：<span class="quoted">"君即百岁後，谁可<span class="place" title="地名">代</span>君者？"</span>对曰：<span class="quoted">"知臣莫如主。"</span><span class="person" title="人名">孝惠</span>曰：<span class="quoted">"<span class="person" title="人名">曹参</span>何如？"</span>何顿首曰：<span class="quoted">"帝得之矣！臣死不恨矣！"</span></p>

<p><a href="#pn-14" id="pn-14" class="para-num" title="点击复制链接">14</a> 何置田宅必居穷处，为家不治垣屋。曰：<span class="quoted"><span class="dialogue quoted">"後世贤，师吾俭；不贤，毋为势家所夺。"</span></span></p>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">孝惠</span>二年，<span class="official" title="官职">相国</span>何卒，谥为文终<span class="official" title="官职">侯</span>。</p>

<p><a href="#pn-16" id="pn-16" class="para-num" title="点击复制链接">16</a> 後嗣以罪失<span class="official" title="官职">侯</span>者四世，绝，天子辄复求何後，封续酂<span class="official" title="官职">侯</span>，功臣莫得比焉。</p>


<h2>太史公曰</h2>

<blockquote>
萧<span class="official" title="官职">相国</span>何於<span class="dynasty" title="朝代/氏族">秦</span>时为刀笔吏，录录未有奇<span class="artifact" title="器物/书名">节</span>。及<span class="dynasty" title="朝代/氏族">汉</span>兴，依日月之末光，何谨守管籥，因民之疾<span class="institution" title="制度">法</span>，顺流与之更始。淮阴、<span class="person" title="人名">黥布</span>等皆以诛灭，而何之勋烂焉。位冠群臣，声施後世，与闳夭、散宜生等争烈矣。<br>
</blockquote>

<blockquote>
<span class="person" title="人名">萧何</span>为吏，文而无害。及佐兴<span class="official" title="官职">王</span>，举宗从<span class="place" title="地名">沛</span>。<span class="place" title="地名">关中</span>既守，转输是赖。<span class="dynasty" title="朝代/氏族">汉</span>军屡疲，<span class="dynasty" title="朝代/氏族">秦</span>兵必会。约<span class="institution" title="制度">法</span>可久，收图可大。指兽发踪，其功实最。政称画一，居乃非泰。继绝宠勤，式旌砺带。<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="052_齐悼惠王世家.html" class="nav-prev">← 上一页</a>
    <a href="054_曹相国世家.html" class="nav-next">下一页 →</a>
</nav>
</body>
</html>
