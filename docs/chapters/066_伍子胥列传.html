<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>066_伍子胥列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="065_孙子吴起列传.html" class="nav-prev">← 上一页</a>
    <a href="067_仲尼弟子列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 伍子胥列传 <a href="../original_text/066_伍子胥列传.txt" class="original-text-link">原文</a></h1>

<h2>家世蒙难</h2>

<p><a href="#pn-1" id="pn-1" class="para-num" title="点击复制链接">1</a> <a href="../entities/person.html#entity-伍子胥" class="entity-link"><span class="person" title="人名">伍子胥</span></a>者，<a href="../entities/place.html#entity-楚" class="entity-link"><span class="place" title="地名">楚</span></a>人也，名员。员父曰伍奢。员兄曰伍尚。其先曰伍举，以直谏事<a href="../entities/place.html#entity-楚" class="entity-link"><span class="place" title="地名">楚</span></a>庄王，有显，故其後世有名於<a href="../entities/place.html#entity-楚" class="entity-link"><span class="place" title="地名">楚</span></a>。</p>

<p><a href="#pn-2" id="pn-2" class="para-num" title="点击复制链接">2</a> <a href="../entities/place.html#entity-楚" class="entity-link"><span class="place" title="地名">楚</span></a>平王有太子名曰建，使伍奢为<a href="../entities/official.html#entity-太傅" class="entity-link"><span class="official" title="官职">太傅</span></a>，费<a href="../entities/person.html#entity-无忌" class="entity-link"><span class="person" title="人名">无忌</span></a>为少傅。<a href="../entities/person.html#entity-无忌" class="entity-link"><span class="person" title="人名">无忌</span></a>不忠於太子建。平王使<a href="../entities/person.html#entity-无忌" class="entity-link"><span class="person" title="人名">无忌</span></a>为太子取妇於<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>女好，<a href="../entities/person.html#entity-无忌" class="entity-link"><span class="person" title="人名">无忌</span></a>驰归报平王曰：<span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>女绝美，王可自取，而更为太子取妇。"</span>平王遂自取<a href="../entities/place.html#entity-秦" class="entity-link"><span class="place" title="地名">秦</span></a>女而绝爱幸之，生子轸。更为太子取妇。</p>

<p><a href="#pn-3" id="pn-3" class="para-num" title="点击复制链接">3</a> <a href="../entities/person.html#entity-无忌" class="entity-link"><span class="person" title="人名">无忌</span></a>既以<a href="../entities/place.html#entity-秦" class="entity-link"><span class="place" title="地名">秦</span></a>女自媚於平王，因去太子而事平王。恐一旦平王卒而太子立，杀己，乃因谗太子建。建母，<a href="../entities/place.html#entity-蔡" class="entity-link"><span class="place" title="地名">蔡</span></a>女也，无宠於平王。平王稍益疏建，使建守城父，备边兵。</p>

<p><a href="#pn-4" id="pn-4" class="para-num" title="点击复制链接">4</a> 顷之，<a href="../entities/person.html#entity-无忌" class="entity-link"><span class="person" title="人名">无忌</span></a>又日夜言太子短於王曰：<span class="dialogue quoted">"太子以<a href="../entities/place.html#entity-秦" class="entity-link"><span class="place" title="地名">秦</span></a>女之故，不能无怨望，原王少自备也。自太子居城父，将兵，外交诸侯，且欲入为乱矣。"</span>平王乃召其<a href="../entities/official.html#entity-太傅" class="entity-link"><span class="official" title="官职">太傅</span></a>伍奢考问之。伍奢知<a href="../entities/person.html#entity-无忌" class="entity-link"><span class="person" title="人名">无忌</span></a>谗太子於平王，因曰：<span class="dialogue quoted">"王独柰何以谗贼小臣疏骨肉之亲乎？"</span><a href="../entities/person.html#entity-无忌" class="entity-link"><span class="person" title="人名">无忌</span></a>曰：<span class="quoted">"王今不制，其事成矣。王且见禽。"</span>於是平王怒，囚伍奢，而使城父<a href="../entities/official.html#entity-司马" class="entity-link"><span class="official" title="官职">司马</span></a>奋扬往杀太子。行未至，奋扬使人先告太子：<span class="quoted">"太子急去，不然将诛。"</span>太子建亡奔<a href="../entities/place.html#entity-宋" class="entity-link"><span class="place" title="地名">宋</span></a>。</p>

<h2>逃亡入吴</h2>

<p><a href="#pn-5" id="pn-5" class="para-num" title="点击复制链接">5</a> <a href="../entities/person.html#entity-无忌" class="entity-link"><span class="person" title="人名">无忌</span></a>言於平王曰：<span class="dialogue quoted">"伍奢有二子，皆贤，不诛且为<a href="../entities/place.html#entity-楚" class="entity-link"><span class="place" title="地名">楚</span></a>忧。可以其父质而召之，不然且为<a href="../entities/place.html#entity-楚" class="entity-link"><span class="place" title="地名">楚</span></a>患。"</span>王使使谓伍奢曰：<span class="quoted">"能致汝二子则生，不能则死。"</span>伍奢曰：<span class="dialogue quoted">"尚为人仁，呼必来。员为人刚戾忍卼，能成大事，彼见来之并禽，其势必不来。"</span>王不听，使人召二子曰：<span class="quoted">"来，吾生汝父；不来，今杀奢也。"</span>伍尚欲往，员曰：<span class="dialogue quoted">"<a href="../entities/place.html#entity-楚" class="entity-link"><span class="place" title="地名">楚</span></a>之召我兄弟，非欲以生我父也，恐有脱者後生患，故以父为质，诈召二子。二子到，则父子俱死。何益父之死？往而令雠不得报耳。不如奔他国，借力以雪父之耻，俱灭，无为也。"</span>伍尚曰：<span class="dialogue quoted">"我知往终不能全父命。然恨父召我以求生而不往，後不能雪耻，终为天下笑耳。"</span>谓员：<span class="dialogue quoted">"可去矣！汝能报杀父之雠，我将归死。"</span>尚既就执，使者捕伍胥。伍胥贯弓执矢乡使者，使者不敢进，伍胥遂亡。闻太子建之在<a href="../entities/place.html#entity-宋" class="entity-link"><span class="place" title="地名">宋</span></a>，往从之。奢闻子胥之亡也，曰：<span class="quoted">"<a href="../entities/place.html#entity-楚国" class="entity-link"><span class="place" title="地名">楚国</span></a>君臣且苦兵矣。"</span>伍尚至<a href="../entities/place.html#entity-楚" class="entity-link"><span class="place" title="地名">楚</span></a>，<a href="../entities/place.html#entity-楚" class="entity-link"><span class="place" title="地名">楚</span></a>并杀奢与尚也。</p>

<p><a href="#pn-6" id="pn-6" class="para-num" title="点击复制链接">6</a> 伍胥既至<a href="../entities/place.html#entity-宋" class="entity-link"><span class="place" title="地名">宋</span></a>，<a href="../entities/place.html#entity-宋" class="entity-link"><span class="place" title="地名">宋</span></a>有华氏之乱，乃与太子建俱奔於<a href="../entities/place.html#entity-郑" class="entity-link"><span class="place" title="地名">郑</span></a>。<a href="../entities/place.html#entity-郑" class="entity-link"><span class="place" title="地名">郑</span></a>人甚善之。太子建又適<a href="../entities/place.html#entity-晋" class="entity-link"><span class="place" title="地名">晋</span></a>，<a href="../entities/place.html#entity-晋" class="entity-link"><span class="place" title="地名">晋</span></a>顷公曰：<span class="dialogue quoted">"太子既善<a href="../entities/place.html#entity-郑" class="entity-link"><span class="place" title="地名">郑</span></a>，<a href="../entities/place.html#entity-郑" class="entity-link"><span class="place" title="地名">郑</span></a>信太子。太子能为我内应，而我攻其外，灭<a href="../entities/place.html#entity-郑" class="entity-link"><span class="place" title="地名">郑</span></a>必矣。灭<a href="../entities/place.html#entity-郑" class="entity-link"><span class="place" title="地名">郑</span></a>而封太子。"</span>太子乃还<a href="../entities/place.html#entity-郑" class="entity-link"><span class="place" title="地名">郑</span></a>。事未会，会自私欲杀其从者，从者知其谋，乃告之於<a href="../entities/place.html#entity-郑" class="entity-link"><span class="place" title="地名">郑</span></a>。<a href="../entities/place.html#entity-郑" class="entity-link"><span class="place" title="地名">郑</span></a>定公与子产诛杀太子建。建有子名胜。伍胥惧，乃与胜俱奔<a href="../entities/place.html#entity-吴" class="entity-link"><span class="place" title="地名">吴</span></a>。到昭关，昭关欲执之。伍胥遂与胜独身步走，几不得脱。追者在後。至江，江上有一渔父乘船，知伍胥之急，乃渡伍胥。伍胥既渡，解其<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>曰：<span class="quoted">"此<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>直百金，以与父。"</span>父曰：<span class="dialogue quoted">"<a href="../entities/place.html#entity-楚国" class="entity-link"><span class="place" title="地名">楚国</span></a>之法，得伍胥者赐粟五万石，爵执珪，岂徒百金<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>邪！"</span>不受。伍胥未至<a href="../entities/place.html#entity-吴" class="entity-link"><span class="place" title="地名">吴</span></a>而疾，止中道，乞食。至於<a href="../entities/place.html#entity-吴" class="entity-link"><span class="place" title="地名">吴</span></a>，<a href="../entities/place.html#entity-吴" class="entity-link"><span class="place" title="地名">吴</span></a>王僚方用事，公子光为将。伍胥乃因公子光以求见<a href="../entities/place.html#entity-吴" class="entity-link"><span class="place" title="地名">吴</span></a>王。</p>

<h2>助吴破楚</h2>

<p><a href="#pn-7" id="pn-7" class="para-num" title="点击复制链接">7</a> 久之，<a href="../entities/place.html#entity-楚" class="entity-link"><span class="place" title="地名">楚</span></a>平王以其边邑锺离与<a href="../entities/place.html#entity-吴" class="entity-link"><span class="place" title="地名">吴</span></a>边邑卑梁氏俱蚕，两女子争桑相攻，乃大怒，至於两国举兵相伐。<a href="../entities/place.html#entity-吴" class="entity-link"><span class="place" title="地名">吴</span></a>使公子光伐<a href="../entities/place.html#entity-楚" class="entity-link"><span class="place" title="地名">楚</span></a>，拔其锺离、居巢而归。<a href="../entities/person.html#entity-伍子胥" class="entity-link"><span class="person" title="人名">伍子胥</span></a>说<a href="../entities/place.html#entity-吴" class="entity-link"><span class="place" title="地名">吴</span></a>王僚曰：<span class="quoted">"<a href="../entities/place.html#entity-楚" class="entity-link"><span class="place" title="地名">楚</span></a>可破也。原复遣公子光。"</span>公子光谓<a href="../entities/place.html#entity-吴" class="entity-link"><span class="place" title="地名">吴</span></a>王曰：<span class="dialogue quoted">"彼伍胥父兄为戮於<a href="../entities/place.html#entity-楚" class="entity-link"><span class="place" title="地名">楚</span></a>，而劝王伐<a href="../entities/place.html#entity-楚" class="entity-link"><span class="place" title="地名">楚</span></a>者，欲以自报其雠耳。伐<a href="../entities/place.html#entity-楚" class="entity-link"><span class="place" title="地名">楚</span></a>未可破也。"</span>伍胥知公子光有内志，欲杀王而自立，未可说以外事，乃进专诸於公子光，退而与太子建之子胜耕於野。</p>

<p><a href="#pn-8" id="pn-8" class="para-num" title="点击复制链接">8</a> 五年而<a href="../entities/place.html#entity-楚" class="entity-link"><span class="place" title="地名">楚</span></a>平王卒。初，平王所夺太子建<a href="../entities/place.html#entity-秦" class="entity-link"><span class="place" title="地名">秦</span></a>女生子轸，及平王卒，轸竟立为後，是为<a href="../entities/person.html#entity-昭王" class="entity-link"><span class="person" title="人名">昭王</span></a>。<a href="../entities/place.html#entity-吴" class="entity-link"><span class="place" title="地名">吴</span></a>王僚因<a href="../entities/place.html#entity-楚" class="entity-link"><span class="place" title="地名">楚</span></a>丧，使二公子将兵往袭<a href="../entities/place.html#entity-楚" class="entity-link"><span class="place" title="地名">楚</span></a>。<a href="../entities/place.html#entity-楚" class="entity-link"><span class="place" title="地名">楚</span></a>发兵绝<a href="../entities/place.html#entity-吴" class="entity-link"><span class="place" title="地名">吴</span></a>兵之後，不得归。<a href="../entities/place.html#entity-吴" class="entity-link"><span class="place" title="地名">吴</span></a>国内空，而公子光乃令专诸袭刺<a href="../entities/place.html#entity-吴" class="entity-link"><span class="place" title="地名">吴</span></a>王僚而自立，是为<a href="../entities/place.html#entity-吴" class="entity-link"><span class="place" title="地名">吴</span></a>王阖庐。阖庐既立，得志，乃召<a href="../entities/person.html#entity-伍子胥" class="entity-link"><span class="person" title="人名">伍员</span></a>以为行人，而与谋国事。</p>

<p><a href="#pn-9" id="pn-9" class="para-num" title="点击复制链接">9</a> <a href="../entities/place.html#entity-楚" class="entity-link"><span class="place" title="地名">楚</span></a>诛其大臣郤宛、伯州犁，伯州犁之孙伯嚭亡奔<a href="../entities/place.html#entity-吴" class="entity-link"><span class="place" title="地名">吴</span></a>，<a href="../entities/place.html#entity-吴" class="entity-link"><span class="place" title="地名">吴</span></a>亦以嚭为<a href="../entities/official.html#entity-大夫" class="entity-link"><span class="official" title="官职">大夫</span></a>。前王僚所遣二公子将兵伐<a href="../entities/place.html#entity-楚" class="entity-link"><span class="place" title="地名">楚</span></a>者，道绝不得归。後闻阖庐弑王僚自立，遂以其兵降<a href="../entities/place.html#entity-楚" class="entity-link"><span class="place" title="地名">楚</span></a>，<a href="../entities/place.html#entity-楚" class="entity-link"><span class="place" title="地名">楚</span></a>封之於舒。阖庐立三年，乃兴师与伍胥、伯嚭伐<a href="../entities/place.html#entity-楚" class="entity-link"><span class="place" title="地名">楚</span></a>，拔舒，遂禽故<a href="../entities/place.html#entity-吴" class="entity-link"><span class="place" title="地名">吴</span></a>反二<a href="../entities/official.html#entity-将军" class="entity-link"><span class="official" title="官职">将军</span></a>。因欲至<a href="../entities/place.html#entity-郢" class="entity-link"><span class="place" title="地名">郢</span></a>，将军<a href="../entities/person.html#entity-孙武" class="entity-link"><span class="person" title="人名">孙武</span></a>曰：<span class="quoted">"民劳，未可，且待之。"</span>乃归。</p>

<p><a href="#pn-10" id="pn-10" class="para-num" title="点击复制链接">10</a> 四年，<a href="../entities/place.html#entity-吴" class="entity-link"><span class="place" title="地名">吴</span></a>伐<a href="../entities/place.html#entity-楚" class="entity-link"><span class="place" title="地名">楚</span></a>，取六与灊。五年，伐<a href="../entities/place.html#entity-越" class="entity-link"><span class="place" title="地名">越</span></a>，败之。六年，楚<a href="../entities/person.html#entity-昭王" class="entity-link"><span class="person" title="人名">昭王</span></a>使公子囊瓦将兵伐<a href="../entities/place.html#entity-吴" class="entity-link"><span class="place" title="地名">吴</span></a>。<a href="../entities/place.html#entity-吴" class="entity-link"><span class="place" title="地名">吴</span></a>使<a href="../entities/person.html#entity-伍子胥" class="entity-link"><span class="person" title="人名">伍员</span></a>迎击，大破<a href="../entities/place.html#entity-楚" class="entity-link"><span class="place" title="地名">楚</span></a>军於豫章，取<a href="../entities/place.html#entity-楚" class="entity-link"><span class="place" title="地名">楚</span></a>之居巢。</p>

<h2>入郢鞭尸</h2>

<p><a href="#pn-11" id="pn-11" class="para-num" title="点击复制链接">11</a> 九年，<a href="../entities/place.html#entity-吴" class="entity-link"><span class="place" title="地名">吴</span></a>王阖庐谓子胥、<a href="../entities/person.html#entity-孙武" class="entity-link"><span class="person" title="人名">孙武</span></a>曰：<span class="quoted">"始子言<a href="../entities/place.html#entity-郢" class="entity-link"><span class="place" title="地名">郢</span></a>未可入，今果何如？"</span>二子对曰：<span class="dialogue quoted">"<a href="../entities/place.html#entity-楚" class="entity-link"><span class="place" title="地名">楚</span></a>将囊瓦贪，而唐、<a href="../entities/place.html#entity-蔡" class="entity-link"><span class="place" title="地名">蔡</span></a>皆怨之。王必欲大伐之，必先得唐、<a href="../entities/place.html#entity-蔡" class="entity-link"><span class="place" title="地名">蔡</span></a>乃可。"</span>阖庐听之，悉兴师与唐、<a href="../entities/place.html#entity-蔡" class="entity-link"><span class="place" title="地名">蔡</span></a>伐<a href="../entities/place.html#entity-楚" class="entity-link"><span class="place" title="地名">楚</span></a>，与<a href="../entities/place.html#entity-楚" class="entity-link"><span class="place" title="地名">楚</span></a>夹汉水而<a href="../entities/place.html#entity-陈" class="entity-link"><span class="place" title="地名">陈</span></a>。<a href="../entities/place.html#entity-吴" class="entity-link"><span class="place" title="地名">吴</span></a>王之弟夫概将兵请从，王不听，遂以其属五千人击<a href="../entities/place.html#entity-楚" class="entity-link"><span class="place" title="地名">楚</span></a>将子常。子常败走，奔<a href="../entities/place.html#entity-郑" class="entity-link"><span class="place" title="地名">郑</span></a>。於是<a href="../entities/place.html#entity-吴" class="entity-link"><span class="place" title="地名">吴</span></a>乘胜而前，五战，遂至<a href="../entities/place.html#entity-郢" class="entity-link"><span class="place" title="地名">郢</span></a>。己卯，楚<a href="../entities/person.html#entity-昭王" class="entity-link"><span class="person" title="人名">昭王</span></a>出奔。庚辰，<a href="../entities/place.html#entity-吴" class="entity-link"><span class="place" title="地名">吴</span></a>王入<a href="../entities/place.html#entity-郢" class="entity-link"><span class="place" title="地名">郢</span></a>。</p>

<p><a href="#pn-12" id="pn-12" class="para-num" title="点击复制链接">12</a> <a href="../entities/person.html#entity-昭王" class="entity-link"><span class="person" title="人名">昭王</span></a>出亡，入云梦；盗击王，王走郧。郧公弟怀曰：<span class="dialogue quoted">"平王杀我父，我杀其子，不亦可乎！"</span>郧公恐其弟杀王，与王奔随。<a href="../entities/place.html#entity-吴" class="entity-link"><span class="place" title="地名">吴</span></a>兵围随，谓随人曰：<span class="quoted">"<a href="../entities/place.html#entity-周" class="entity-link"><span class="place" title="地名">周</span></a>之子孙在汉川者，<a href="../entities/place.html#entity-楚" class="entity-link"><span class="place" title="地名">楚</span></a>尽灭之。"</span>随人欲杀王，王子綦匿王，己自为王以当之。随人卜与王於<a href="../entities/place.html#entity-吴" class="entity-link"><span class="place" title="地名">吴</span></a>，不吉，乃谢<a href="../entities/place.html#entity-吴" class="entity-link"><span class="place" title="地名">吴</span></a>不与王。</p>

<p><a href="#pn-13" id="pn-13" class="para-num" title="点击复制链接">13</a> 始<a href="../entities/person.html#entity-伍子胥" class="entity-link"><span class="person" title="人名">伍员</span></a>与<a href="../entities/person.html#entity-申包胥" class="entity-link"><span class="person" title="人名">申包胥</span></a>为交，员之亡也，谓包胥曰：<span class="quoted">"我必覆<a href="../entities/place.html#entity-楚" class="entity-link"><span class="place" title="地名">楚</span></a>。"</span>包胥曰：<span class="quoted">"我必存之。"</span>及<a href="../entities/place.html#entity-吴" class="entity-link"><span class="place" title="地名">吴</span></a>兵入<a href="../entities/place.html#entity-郢" class="entity-link"><span class="place" title="地名">郢</span></a>，<a href="../entities/person.html#entity-伍子胥" class="entity-link"><span class="person" title="人名">伍子胥</span></a>求<a href="../entities/person.html#entity-昭王" class="entity-link"><span class="person" title="人名">昭王</span></a>。既不得，乃掘<a href="../entities/place.html#entity-楚" class="entity-link"><span class="place" title="地名">楚</span></a>平王墓，出其尸，鞭之三百，然後已。<a href="../entities/person.html#entity-申包胥" class="entity-link"><span class="person" title="人名">申包胥</span></a>亡於山中，使人谓子胥曰：<span class="dialogue quoted">"子之报雠，其以甚乎！吾闻之，人众者胜天，天定亦能破人。今子故平王之臣，亲北面而事之，今至於僇死人，此岂其无天道之极乎！"</span><a href="../entities/person.html#entity-伍子胥" class="entity-link"><span class="person" title="人名">伍子胥</span></a>曰：<span class="dialogue quoted">"为我谢<a href="../entities/person.html#entity-申包胥" class="entity-link"><span class="person" title="人名">申包胥</span></a>曰，吾日莫途远，吾故倒行而逆施之。"</span>於是<a href="../entities/person.html#entity-申包胥" class="entity-link"><span class="person" title="人名">申包胥</span></a>走<a href="../entities/place.html#entity-秦" class="entity-link"><span class="place" title="地名">秦</span></a>告急，求救於<a href="../entities/place.html#entity-秦" class="entity-link"><span class="place" title="地名">秦</span></a>。<a href="../entities/place.html#entity-秦" class="entity-link"><span class="place" title="地名">秦</span></a>不许。包胥立於<a href="../entities/place.html#entity-秦" class="entity-link"><span class="place" title="地名">秦</span></a>廷，昼夜哭，七日七夜不绝其声。<a href="../entities/place.html#entity-秦" class="entity-link"><span class="place" title="地名">秦</span></a>哀公怜之，曰：<span class="quoted">"<a href="../entities/place.html#entity-楚" class="entity-link"><span class="place" title="地名">楚</span></a>虽无道，有臣若是，可无存乎！"</span>乃遣<a href="../entities/artifact.html#entity-车" class="entity-link"><span class="artifact" title="器物/书名">车</span></a>五百乘救<a href="../entities/place.html#entity-楚" class="entity-link"><span class="place" title="地名">楚</span></a>击<a href="../entities/place.html#entity-吴" class="entity-link"><span class="place" title="地名">吴</span></a>。六月，败<a href="../entities/place.html#entity-吴" class="entity-link"><span class="place" title="地名">吴</span></a>兵於稷。会<a href="../entities/place.html#entity-吴" class="entity-link"><span class="place" title="地名">吴</span></a>王久留<a href="../entities/place.html#entity-楚" class="entity-link"><span class="place" title="地名">楚</span></a>求<a href="../entities/person.html#entity-昭王" class="entity-link"><span class="person" title="人名">昭王</span></a>，而阖庐弟夫概乃亡归，自立为王。阖庐闻之，乃释<a href="../entities/place.html#entity-楚" class="entity-link"><span class="place" title="地名">楚</span></a>而归，击其弟夫概。夫概败走，遂奔<a href="../entities/place.html#entity-楚" class="entity-link"><span class="place" title="地名">楚</span></a>。楚<a href="../entities/person.html#entity-昭王" class="entity-link"><span class="person" title="人名">昭王</span></a>见<a href="../entities/place.html#entity-吴" class="entity-link"><span class="place" title="地名">吴</span></a>有内乱，乃复入<a href="../entities/place.html#entity-郢" class="entity-link"><span class="place" title="地名">郢</span></a>。封夫概於堂谿，为堂谿氏。<a href="../entities/place.html#entity-楚" class="entity-link"><span class="place" title="地名">楚</span></a>复与<a href="../entities/place.html#entity-吴" class="entity-link"><span class="place" title="地名">吴</span></a>战，败<a href="../entities/place.html#entity-吴" class="entity-link"><span class="place" title="地名">吴</span></a>，<a href="../entities/place.html#entity-吴" class="entity-link"><span class="place" title="地名">吴</span></a>王乃归。</p>

<p><a href="#pn-14" id="pn-14" class="para-num" title="点击复制链接">14</a> 後二岁，阖庐使太子夫差将兵伐<a href="../entities/place.html#entity-楚" class="entity-link"><span class="place" title="地名">楚</span></a>，取番。<a href="../entities/place.html#entity-楚" class="entity-link"><span class="place" title="地名">楚</span></a>惧<a href="../entities/place.html#entity-吴" class="entity-link"><span class="place" title="地名">吴</span></a>复大来，乃去<a href="../entities/place.html#entity-郢" class="entity-link"><span class="place" title="地名">郢</span></a>，徙於鄀。当是时，<a href="../entities/place.html#entity-吴" class="entity-link"><span class="place" title="地名">吴</span></a>以<a href="../entities/person.html#entity-伍子胥" class="entity-link"><span class="person" title="人名">伍子胥</span></a>、<a href="../entities/person.html#entity-孙武" class="entity-link"><span class="person" title="人名">孙武</span></a>之谋，西破彊<a href="../entities/place.html#entity-楚" class="entity-link"><span class="place" title="地名">楚</span></a>，北威齐<a href="../entities/place.html#entity-晋" class="entity-link"><span class="place" title="地名">晋</span></a>，南服<a href="../entities/place.html#entity-越" class="entity-link"><span class="place" title="地名">越</span></a>人。</p>

<p><a href="#pn-15" id="pn-15" class="para-num" title="点击复制链接">15</a> 其後四年，<a href="../entities/person.html#entity-孔子" class="entity-link"><span class="person" title="人名">孔子</span></a>相<a href="../entities/place.html#entity-鲁" class="entity-link"><span class="place" title="地名">鲁</span></a>。</p>

<h2>谏阻伐齐</h2>

<p><a href="#pn-16" id="pn-16" class="para-num" title="点击复制链接">16</a> 後五年，伐<a href="../entities/place.html#entity-越" class="entity-link"><span class="place" title="地名">越</span></a>。<a href="../entities/place.html#entity-越" class="entity-link"><span class="place" title="地名">越</span></a>王句践迎击，败<a href="../entities/place.html#entity-吴" class="entity-link"><span class="place" title="地名">吴</span></a>於姑苏，伤阖庐指，军卻。阖庐病创将死，谓太子夫差曰：<span class="quoted">"尔忘句践杀尔父乎？"</span>夫差对曰：<span class="quoted">"不敢忘。"</span>是夕，阖庐死。夫差既立为王，以伯嚭为太宰，习战射。二年後伐<a href="../entities/place.html#entity-越" class="entity-link"><span class="place" title="地名">越</span></a>，败<a href="../entities/place.html#entity-越" class="entity-link"><span class="place" title="地名">越</span></a>於夫湫。<a href="../entities/place.html#entity-越" class="entity-link"><span class="place" title="地名">越</span></a>王句践乃以馀兵五千人栖於会稽之上，使<a href="../entities/official.html#entity-大夫" class="entity-link"><span class="official" title="官职">大夫</span></a>种厚币遗<a href="../entities/place.html#entity-吴" class="entity-link"><span class="place" title="地名">吴</span></a>太宰嚭以请和，求委国为臣妾。<a href="../entities/place.html#entity-吴" class="entity-link"><span class="place" title="地名">吴</span></a>王将许之。<a href="../entities/person.html#entity-伍子胥" class="entity-link"><span class="person" title="人名">伍子胥</span></a>谏曰：<span class="dialogue quoted">"<a href="../entities/place.html#entity-越" class="entity-link"><span class="place" title="地名">越</span></a>王为人能辛苦。今王不灭，後必悔之。"</span><a href="../entities/place.html#entity-吴" class="entity-link"><span class="place" title="地名">吴</span></a>王不听，用太宰嚭计，与<a href="../entities/place.html#entity-越" class="entity-link"><span class="place" title="地名">越</span></a>平。</p>

<p><a href="#pn-17" id="pn-17" class="para-num" title="点击复制链接">17</a> 其後五年，而<a href="../entities/place.html#entity-吴" class="entity-link"><span class="place" title="地名">吴</span></a>王闻<a href="../entities/person.html#entity-齐景公" class="entity-link"><span class="person" title="人名">齐景公</span></a>死而大臣争宠，新君弱，乃兴师北伐<a href="../entities/place.html#entity-齐" class="entity-link"><span class="place" title="地名">齐</span></a>。<a href="../entities/person.html#entity-伍子胥" class="entity-link"><span class="person" title="人名">伍子胥</span></a>谏曰：<span class="dialogue quoted">"句践食不重味，吊死问疾，且欲有所用之也。此人不死，必为<a href="../entities/place.html#entity-吴" class="entity-link"><span class="place" title="地名">吴</span></a>患。今<a href="../entities/place.html#entity-吴" class="entity-link"><span class="place" title="地名">吴</span></a>之有<a href="../entities/place.html#entity-越" class="entity-link"><span class="place" title="地名">越</span></a>，犹人之有腹心疾也。而王不先<a href="../entities/place.html#entity-越" class="entity-link"><span class="place" title="地名">越</span></a>而乃务<a href="../entities/place.html#entity-齐" class="entity-link"><span class="place" title="地名">齐</span></a>，不亦谬乎！"</span><a href="../entities/place.html#entity-吴" class="entity-link"><span class="place" title="地名">吴</span></a>王不听，伐<a href="../entities/place.html#entity-齐" class="entity-link"><span class="place" title="地名">齐</span></a>，大败<a href="../entities/place.html#entity-齐" class="entity-link"><span class="place" title="地名">齐</span></a>师於艾陵，遂威邹<a href="../entities/place.html#entity-鲁" class="entity-link"><span class="place" title="地名">鲁</span></a>之君以归。益疏子胥之谋。</p>

<p><a href="#pn-18" id="pn-18" class="para-num" title="点击复制链接">18</a> 其後四年，<a href="../entities/place.html#entity-吴" class="entity-link"><span class="place" title="地名">吴</span></a>王将北伐<a href="../entities/place.html#entity-齐" class="entity-link"><span class="place" title="地名">齐</span></a>，<a href="../entities/place.html#entity-越" class="entity-link"><span class="place" title="地名">越</span></a>王句践用<a href="../entities/person.html#entity-子贡" class="entity-link"><span class="person" title="人名">子贡</span></a>之谋，乃率其众以助<a href="../entities/place.html#entity-吴" class="entity-link"><span class="place" title="地名">吴</span></a>，而重宝以献遗太宰嚭。太宰嚭既数受<a href="../entities/place.html#entity-越" class="entity-link"><span class="place" title="地名">越</span></a>赂，其爱信<a href="../entities/place.html#entity-越" class="entity-link"><span class="place" title="地名">越</span></a>殊甚，日夜为言於<a href="../entities/place.html#entity-吴" class="entity-link"><span class="place" title="地名">吴</span></a>王。<a href="../entities/place.html#entity-吴" class="entity-link"><span class="place" title="地名">吴</span></a>王信用嚭之计。<a href="../entities/person.html#entity-伍子胥" class="entity-link"><span class="person" title="人名">伍子胥</span></a>谏曰：<span class="dialogue quoted">"夫<a href="../entities/place.html#entity-越" class="entity-link"><span class="place" title="地名">越</span></a>，腹心之病，今信其浮辞诈伪而贪<a href="../entities/place.html#entity-齐" class="entity-link"><span class="place" title="地名">齐</span></a>。破<a href="../entities/place.html#entity-齐" class="entity-link"><span class="place" title="地名">齐</span></a>，譬犹石田，无所用之。且盘庚之诰曰：'有颠<a href="../entities/place.html#entity-越" class="entity-link"><span class="place" title="地名">越</span></a>不恭，劓殄灭之，俾无遗育，无使易种于兹邑。'此<a href="../entities/place.html#entity-商" class="entity-link"><span class="place" title="地名">商</span></a>之所以兴。原王释<a href="../entities/place.html#entity-齐" class="entity-link"><span class="place" title="地名">齐</span></a>而先<a href="../entities/place.html#entity-越" class="entity-link"><span class="place" title="地名">越</span></a>；若不然，後将悔之无及。"</span>而<a href="../entities/place.html#entity-吴" class="entity-link"><span class="place" title="地名">吴</span></a>王不听，使子胥於<a href="../entities/place.html#entity-齐" class="entity-link"><span class="place" title="地名">齐</span></a>。子胥临行，谓其子曰：<span class="dialogue quoted">"吾数谏王，王不用，吾今见<a href="../entities/place.html#entity-吴" class="entity-link"><span class="place" title="地名">吴</span></a>之亡矣。汝与<a href="../entities/place.html#entity-吴" class="entity-link"><span class="place" title="地名">吴</span></a>俱亡，无益也。"</span>乃属其子於<a href="../entities/place.html#entity-齐" class="entity-link"><span class="place" title="地名">齐</span></a>鲍牧，而还报<a href="../entities/place.html#entity-吴" class="entity-link"><span class="place" title="地名">吴</span></a>。</p>

<h2>赐死抉眼</h2>

<p><a href="#pn-19" id="pn-19" class="para-num" title="点击复制链接">19</a> <a href="../entities/place.html#entity-吴" class="entity-link"><span class="place" title="地名">吴</span></a>太宰嚭既与子胥有隙，因谗曰：<span class="dialogue quoted">"子胥为人刚暴，少恩，猜贼，其怨望恐为深祸也。前日王欲伐<a href="../entities/place.html#entity-齐" class="entity-link"><span class="place" title="地名">齐</span></a>，子胥以为不可，王卒伐之而有大功。子胥耻其计谋不用，乃反怨望。而今王又复伐<a href="../entities/place.html#entity-齐" class="entity-link"><span class="place" title="地名">齐</span></a>，子胥专愎彊谏，沮毁用事，徒幸<a href="../entities/place.html#entity-吴" class="entity-link"><span class="place" title="地名">吴</span></a>之败以自胜其计谋耳。今王自行，悉国中武力以伐<a href="../entities/place.html#entity-齐" class="entity-link"><span class="place" title="地名">齐</span></a>，而子胥谏不用，因辍谢，详病不行。王不可不备，此起祸不难。且嚭使人微伺之，其使於<a href="../entities/place.html#entity-齐" class="entity-link"><span class="place" title="地名">齐</span></a>也，乃属其子於<a href="../entities/place.html#entity-齐" class="entity-link"><span class="place" title="地名">齐</span></a>之鲍氏。夫为人臣，内不得意，外倚诸侯，自以为先王之谋臣，今不见用，常鞅鞅怨望。原王早图之。"</span><a href="../entities/place.html#entity-吴" class="entity-link"><span class="place" title="地名">吴</span></a>王曰：<span class="quoted">"微子之言，吾亦疑之。"</span>乃使使赐<a href="../entities/person.html#entity-伍子胥" class="entity-link"><span class="person" title="人名">伍子胥</span></a>属镂之<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>，曰：<span class="quoted">"子以此死。"</span><a href="../entities/person.html#entity-伍子胥" class="entity-link"><span class="person" title="人名">伍子胥</span></a>仰天叹曰：<span class="dialogue quoted">"嗟乎！谗臣嚭为乱矣，王乃反诛我。我令若父霸。自若未立时，诸公子争立，我以死争之於先王，几不得立。若既得立，欲分<a href="../entities/place.html#entity-吴" class="entity-link"><span class="place" title="地名">吴</span></a>国予我，我顾不敢望也。然今若听谀臣言以杀长者。"</span>乃告其<a href="../entities/official.html#entity-舍人" class="entity-link"><span class="official" title="官职">舍人</span></a>曰：<span class="dialogue quoted">"必树吾墓上以梓，令可以为器；而抉吾眼县<a href="../entities/place.html#entity-吴" class="entity-link"><span class="place" title="地名">吴</span></a>东门之上，以观<a href="../entities/place.html#entity-越" class="entity-link"><span class="place" title="地名">越</span></a>寇之入灭<a href="../entities/place.html#entity-吴" class="entity-link"><span class="place" title="地名">吴</span></a>也。"</span>乃自刭死。<a href="../entities/place.html#entity-吴" class="entity-link"><span class="place" title="地名">吴</span></a>王闻之大怒，乃取子胥尸盛以鸱夷革，浮之江中。<a href="../entities/place.html#entity-吴" class="entity-link"><span class="place" title="地名">吴</span></a>人怜之，为立祠於江上，因命曰胥山。</p>

<h2>吴终灭亡</h2>

<p><a href="#pn-20" id="pn-20" class="para-num" title="点击复制链接">20</a> <a href="../entities/place.html#entity-吴" class="entity-link"><span class="place" title="地名">吴</span></a>王既诛<a href="../entities/person.html#entity-伍子胥" class="entity-link"><span class="person" title="人名">伍子胥</span></a>，遂伐<a href="../entities/place.html#entity-齐" class="entity-link"><span class="place" title="地名">齐</span></a>。<a href="../entities/place.html#entity-齐" class="entity-link"><span class="place" title="地名">齐</span></a>鲍氏杀其君悼公而立阳生。<a href="../entities/place.html#entity-吴" class="entity-link"><span class="place" title="地名">吴</span></a>王欲讨其贼，不胜而去。其後二年，<a href="../entities/place.html#entity-吴" class="entity-link"><span class="place" title="地名">吴</span></a>王召鲁<a href="../entities/place.html#entity-卫" class="entity-link"><span class="place" title="地名">卫</span></a>之君会之橐皋。其明年，因北大会诸侯於黄池，以令<a href="../entities/place.html#entity-周" class="entity-link"><span class="place" title="地名">周</span></a>室。<a href="../entities/place.html#entity-越" class="entity-link"><span class="place" title="地名">越</span></a>王句践袭杀<a href="../entities/place.html#entity-吴" class="entity-link"><span class="place" title="地名">吴</span></a>太子，破<a href="../entities/place.html#entity-吴" class="entity-link"><span class="place" title="地名">吴</span></a>兵。<a href="../entities/place.html#entity-吴" class="entity-link"><span class="place" title="地名">吴</span></a>王闻之，乃归，使使厚币与<a href="../entities/place.html#entity-越" class="entity-link"><span class="place" title="地名">越</span></a>平。後九年，<a href="../entities/place.html#entity-越" class="entity-link"><span class="place" title="地名">越</span></a>王句践遂灭<a href="../entities/place.html#entity-吴" class="entity-link"><span class="place" title="地名">吴</span></a>，杀王夫差；而诛太宰嚭，以不忠於其君，而外受重赂，与己比<a href="../entities/place.html#entity-周" class="entity-link"><span class="place" title="地名">周</span></a>也。</p>

<h2>白公之乱</h2>

<p><a href="#pn-21" id="pn-21" class="para-num" title="点击复制链接">21</a> <a href="../entities/person.html#entity-伍子胥" class="entity-link"><span class="person" title="人名">伍子胥</span></a>初所与俱亡故<a href="../entities/place.html#entity-楚" class="entity-link"><span class="place" title="地名">楚</span></a>太子建之子胜者，在於<a href="../entities/place.html#entity-吴" class="entity-link"><span class="place" title="地名">吴</span></a>。<a href="../entities/place.html#entity-吴" class="entity-link"><span class="place" title="地名">吴</span></a>王夫差之时，楚<a href="../entities/person.html#entity-惠王" class="entity-link"><span class="person" title="人名">惠王</span></a>欲召胜归<a href="../entities/place.html#entity-楚" class="entity-link"><span class="place" title="地名">楚</span></a>。叶公谏曰：<span class="quoted">"胜好勇而阴求死士，殆有私乎！"</span><a href="../entities/person.html#entity-惠王" class="entity-link"><span class="person" title="人名">惠王</span></a>不听。遂召胜，使居<a href="../entities/place.html#entity-楚" class="entity-link"><span class="place" title="地名">楚</span></a>之边邑<a href="../entities/place.html#entity-鄢" class="entity-link"><span class="place" title="地名">鄢</span></a>，号为白公。白公归<a href="../entities/place.html#entity-楚" class="entity-link"><span class="place" title="地名">楚</span></a>三年而<a href="../entities/place.html#entity-吴" class="entity-link"><span class="place" title="地名">吴</span></a>诛子胥。</p>

<p><a href="#pn-22" id="pn-22" class="para-num" title="点击复制链接">22</a> 白公胜既归<a href="../entities/place.html#entity-楚" class="entity-link"><span class="place" title="地名">楚</span></a>，怨<a href="../entities/place.html#entity-郑" class="entity-link"><span class="place" title="地名">郑</span></a>之杀其父，乃阴养死士求报<a href="../entities/place.html#entity-郑" class="entity-link"><span class="place" title="地名">郑</span></a>。归<a href="../entities/place.html#entity-楚" class="entity-link"><span class="place" title="地名">楚</span></a>五年，请伐<a href="../entities/place.html#entity-郑" class="entity-link"><span class="place" title="地名">郑</span></a>，<a href="../entities/place.html#entity-楚" class="entity-link"><span class="place" title="地名">楚</span></a>令尹子西许之。兵未发而<a href="../entities/place.html#entity-晋" class="entity-link"><span class="place" title="地名">晋</span></a>伐<a href="../entities/place.html#entity-郑" class="entity-link"><span class="place" title="地名">郑</span></a>，<a href="../entities/place.html#entity-郑" class="entity-link"><span class="place" title="地名">郑</span></a>请救於<a href="../entities/place.html#entity-楚" class="entity-link"><span class="place" title="地名">楚</span></a>。<a href="../entities/place.html#entity-楚" class="entity-link"><span class="place" title="地名">楚</span></a>使子西往救，与盟而还。白公胜怒曰：<span class="quoted">"非<a href="../entities/place.html#entity-郑" class="entity-link"><span class="place" title="地名">郑</span></a>之仇，乃子西也。"</span>胜自砺<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>，人问曰：<span class="quoted">"何以为？"</span>胜曰：<span class="quoted">"欲以杀子西。"</span>子西闻之，笑曰：<span class="quoted">"胜如卵耳，何能为也。"</span></p>

<p><a href="#pn-23" id="pn-23" class="para-num" title="点击复制链接">23</a> 其後四岁，白公胜与石乞袭杀<a href="../entities/place.html#entity-楚" class="entity-link"><span class="place" title="地名">楚</span></a>令尹子西、<a href="../entities/official.html#entity-司马" class="entity-link"><span class="official" title="官职">司马</span></a>子綦於朝。石乞曰：<span class="quoted">"不杀王，不可。"</span>乃劫王如高府。石乞从者屈固负楚<a href="../entities/person.html#entity-惠王" class="entity-link"><span class="person" title="人名">惠王</span></a>亡走昭夫人之宫。叶公闻白公为乱，率其国人攻白公。白公之徒败，亡走山中，自杀。而虏石乞，而问白公尸处，不言将亨。石乞曰：<span class="quoted">"事成为卿，不成而亨，固其职也。"</span>终不肯告其尸处。遂亨石乞，而求<a href="../entities/person.html#entity-惠王" class="entity-link"><span class="person" title="人名">惠王</span></a>复立之。</p>


<h2>太史公曰</h2>

<blockquote>
怨毒之於人甚矣哉！王者尚不能行之於臣下，况同列乎！向令<a href="../entities/person.html#entity-伍子胥" class="entity-link"><span class="person" title="人名">伍子胥</span></a>从奢俱死，何异蝼蚁。弃小义，雪大耻，名垂於後世，悲夫！方子胥窘於江上，道乞食，志岂尝须臾忘<a href="../entities/place.html#entity-郢" class="entity-link"><span class="place" title="地名">郢</span></a>邪？故隐忍就功名，非烈丈夫孰能致此哉？白公如不自立为君者，其功谋亦不可胜道者哉！<br>
</blockquote>

<p><a href="#pn-24" id="pn-24" class="para-num" title="点击复制链接">24</a> 谗人罔极，交乱四国。<br>
嗟彼伍氏，被兹凶慝！<br>
员独忍诟，志复冤毒。<br>
霸<a href="../entities/person.html#entity-吴起" class="entity-link"><span class="person" title="人名">吴起</span></a>师，伐<a href="../entities/place.html#entity-楚" class="entity-link"><span class="place" title="地名">楚</span></a>逐北。<br>
鞭尸雪耻，抉眼弃德。</p>


<nav class="chapter-nav">
    <a href="../index.html" class="nav-home">回到主页</a>
    <a href="065_孙子吴起列传.html" class="nav-prev">← 上一页</a>
    <a href="067_仲尼弟子列传.html" class="nav-next">下一页 →</a>
</nav>
</body>
</html>
