<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>073_白起王翦列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="072_穰侯列传.html" class="nav-prev">← 上一页</a>
    <a href="074_孟子荀卿列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 白起王翦列传 <a href="../original_text/073_白起王翦列传.txt" class="original-text-link">原文</a></h1>

<h2>白起崛起战功赫</h2>

<p><a href="#pn-1" id="pn-1" class="para-num" title="点击复制链接">1</a> <a href="../entities/person.html#entity-白起" class="entity-link"><span class="person" title="人名">白起</span></a>者，郿人也。善用兵，事<a href="../entities/person.html#entity-秦昭王" class="entity-link"><span class="person" title="人名">秦昭王</span></a>。<a href="../entities/person.html#entity-秦昭王" class="entity-link" title="秦昭王"><span class="person" title="人名">昭王</span></a>十三年，而<a href="../entities/person.html#entity-白起" class="entity-link"><span class="person" title="人名">白起</span></a>为<a href="../entities/official.html#entity-左庶长" class="entity-link"><span class="official" title="官职">左庶长</span></a>，将而击<a href="../entities/place.html#entity-韩" class="entity-link"><span class="place" title="地名">韩</span></a>之新城。是岁，<a href="../entities/person.html#entity-穰侯" class="entity-link"><span class="person" title="人名">穰侯</span></a>相<a href="../entities/place.html#entity-秦" class="entity-link"><span class="place" title="地名">秦</span></a>，举任鄙以为汉中守。其明年，<a href="../entities/person.html#entity-白起" class="entity-link"><span class="person" title="人名">白起</span></a>为左更，攻<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>於伊阙，斩首二十四万，又虏其将公孙喜，拔五城。起迁为国尉。涉河取<a href="../entities/place.html#entity-韩" class="entity-link"><span class="place" title="地名">韩</span></a>安邑以东，到乾河。明年，<a href="../entities/person.html#entity-白起" class="entity-link"><span class="person" title="人名">白起</span></a>为<a href="../entities/official.html#entity-大良造" class="entity-link"><span class="official" title="官职">大良造</span></a>。攻<a href="../entities/place.html#entity-魏" class="entity-link"><span class="place" title="地名">魏</span></a>，拔之，取城小大六十一。明年，起与<a href="../entities/official.html#entity-客卿" class="entity-link"><span class="official" title="官职">客卿</span></a>错攻垣城，拔之。後五年，<a href="../entities/person.html#entity-白起" class="entity-link"><span class="person" title="人名">白起</span></a>攻<a href="../entities/place.html#entity-赵" class="entity-link"><span class="place" title="地名">赵</span></a>，拔光狼城。後七年，<a href="../entities/person.html#entity-白起" class="entity-link"><span class="person" title="人名">白起</span></a>攻<a href="../entities/place.html#entity-楚" class="entity-link"><span class="place" title="地名">楚</span></a>，拔<a href="../entities/place.html#entity-鄢" class="entity-link"><span class="place" title="地名">鄢</span></a>、邓五城。其明年，攻<a href="../entities/place.html#entity-楚" class="entity-link"><span class="place" title="地名">楚</span></a>，拔<a href="../entities/place.html#entity-郢" class="entity-link"><span class="place" title="地名">郢</span></a>，烧夷陵，遂东至竟陵。<a href="../entities/place.html#entity-楚" class="entity-link"><span class="place" title="地名">楚</span></a>王亡去<a href="../entities/place.html#entity-郢" class="entity-link"><span class="place" title="地名">郢</span></a>，东走徙<a href="../entities/place.html#entity-陈" class="entity-link"><span class="place" title="地名">陈</span></a>。<a href="../entities/place.html#entity-秦" class="entity-link"><span class="place" title="地名">秦</span></a>以<a href="../entities/place.html#entity-郢" class="entity-link"><span class="place" title="地名">郢</span></a>为南郡。<a href="../entities/person.html#entity-白起" class="entity-link"><span class="person" title="人名">白起</span></a>迁为武安君。武安君因取<a href="../entities/place.html#entity-楚" class="entity-link"><span class="place" title="地名">楚</span></a>，定巫、黔中郡。<a href="../entities/person.html#entity-秦昭王" class="entity-link" title="秦昭王"><span class="person" title="人名">昭王</span></a>三十四年，<a href="../entities/person.html#entity-白起" class="entity-link"><span class="person" title="人名">白起</span></a>攻<a href="../entities/place.html#entity-魏" class="entity-link"><span class="place" title="地名">魏</span></a>，拔华阳，走芒卯，而虏三<a href="../entities/place.html#entity-晋" class="entity-link"><span class="place" title="地名">晋</span></a>将，斩首十三万。与<a href="../entities/place.html#entity-赵" class="entity-link"><span class="place" title="地名">赵</span></a>将贾偃战，沈其卒二万人於河中。<a href="../entities/person.html#entity-秦昭王" class="entity-link" title="秦昭王"><span class="person" title="人名">昭王</span></a>四十三年，<a href="../entities/person.html#entity-白起" class="entity-link"><span class="person" title="人名">白起</span></a>攻<a href="../entities/place.html#entity-韩" class="entity-link"><span class="place" title="地名">韩</span></a>陉城，拔五城，斩首五万。四十四年，<a href="../entities/person.html#entity-白起" class="entity-link"><span class="person" title="人名">白起</span></a>攻南阳太行道，绝之。</p>

<h2>上党归赵引长平</h2>

<p><a href="#pn-2" id="pn-2" class="para-num" title="点击复制链接">2</a> 四十五年，伐<a href="../entities/place.html#entity-韩" class="entity-link"><span class="place" title="地名">韩</span></a>之野王。<br>
野王降<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-上党" class="entity-link"><span class="place" title="地名">上党</span></a>道绝。<br>
其守冯亭与民谋曰：<span class="dialogue quoted">"<a href="../entities/place.html#entity-郑" class="entity-link"><span class="place" title="地名">郑</span></a>道已绝，<a href="../entities/place.html#entity-韩" class="entity-link"><span class="place" title="地名">韩</span></a>必不可得为民。<br>
<a href="../entities/place.html#entity-秦" class="entity-link"><span class="place" title="地名">秦</span></a>兵日进，<a href="../entities/place.html#entity-韩" class="entity-link"><span class="place" title="地名">韩</span></a>不能应，不如以<a href="../entities/place.html#entity-上党" class="entity-link"><span class="place" title="地名">上党</span></a>归<a href="../entities/place.html#entity-赵" class="entity-link"><span class="place" title="地名">赵</span></a>。<br>
<a href="../entities/place.html#entity-赵" class="entity-link"><span class="place" title="地名">赵</span></a>若受我，<a href="../entities/place.html#entity-秦" class="entity-link"><span class="place" title="地名">秦</span></a>怒，必攻<a href="../entities/place.html#entity-赵" class="entity-link"><span class="place" title="地名">赵</span></a>。<br>
<a href="../entities/place.html#entity-赵" class="entity-link"><span class="place" title="地名">赵</span></a>被兵，必亲<a href="../entities/place.html#entity-韩" class="entity-link"><span class="place" title="地名">韩</span></a>。<br>
<a href="../entities/place.html#entity-韩" class="entity-link"><span class="place" title="地名">韩</span></a>赵为一，则可以当<a href="../entities/place.html#entity-秦" class="entity-link"><span class="place" title="地名">秦</span></a>。<br>
"</span>因使人报<a href="../entities/place.html#entity-赵" class="entity-link"><span class="place" title="地名">赵</span></a>。<br>
<a href="../entities/place.html#entity-赵" class="entity-link"><span class="place" title="地名">赵</span></a>孝成王与平阳君、<a href="../entities/person.html#entity-平原君" class="entity-link"><span class="person" title="人名">平原君</span></a>计之。<br>
平阳君曰：<span class="quoted">"不如勿受。<br>
受之，祸大於所得。<br>
"</span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"无故得一郡，受之便。<br>
"</span><a href="../entities/place.html#entity-赵" class="entity-link"><span class="place" title="地名">赵</span></a>受之，因封冯亭为华阳君。</p>

<p><a href="#pn-3" id="pn-3" class="para-num" title="点击复制链接">3</a> 四十六年，<a href="../entities/place.html#entity-秦" class="entity-link"><span class="place" title="地名">秦</span></a>攻<a href="../entities/place.html#entity-韩" class="entity-link"><span class="place" title="地名">韩</span></a>缑氏、蔺，拔之。</p>

<h2>长平之战坑赵卒</h2>

<p><a href="#pn-4" id="pn-4" class="para-num" title="点击复制链接">4</a> 四十七年，<a href="../entities/place.html#entity-秦" class="entity-link"><span class="place" title="地名">秦</span></a>使<a href="../entities/official.html#entity-左庶长" class="entity-link"><span class="official" title="官职">左庶长</span></a>王龁攻<a href="../entities/place.html#entity-韩" class="entity-link"><span class="place" title="地名">韩</span></a>，取<a href="../entities/place.html#entity-上党" class="entity-link"><span class="place" title="地名">上党</span></a>。<a href="../entities/place.html#entity-上党" class="entity-link"><span class="place" title="地名">上党</span></a>民走<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>军<a href="../entities/place.html#entity-长平" class="entity-link"><span class="place" title="地名">长平</span></a>，以按据<a href="../entities/place.html#entity-上党" class="entity-link"><span class="place" title="地名">上党</span></a>民。四月，龁因攻<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>使廉颇将。<a href="../entities/place.html#entity-赵" class="entity-link"><span class="place" title="地名">赵</span></a>军士卒犯<a href="../entities/place.html#entity-秦" class="entity-link"><span class="place" title="地名">秦</span></a>斥兵，<a href="../entities/place.html#entity-秦" class="entity-link"><span class="place" title="地名">秦</span></a>斥兵斩<a href="../entities/place.html#entity-赵" class="entity-link"><span class="place" title="地名">赵</span></a>裨将茄。六月，陷<a href="../entities/place.html#entity-赵" class="entity-link"><span class="place" title="地名">赵</span></a>军，取二鄣四尉。七月，<a href="../entities/place.html#entity-赵" class="entity-link"><span class="place" title="地名">赵</span></a>军筑垒壁而守之。<a href="../entities/place.html#entity-秦" class="entity-link"><span class="place" title="地名">秦</span></a>又攻其垒，取二尉，败其阵，夺西垒壁。廉颇坚壁以待<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>数挑战，<a href="../entities/place.html#entity-赵" class="entity-link"><span class="place" title="地名">赵</span></a>兵不出。<a href="../entities/place.html#entity-赵" class="entity-link"><span class="place" title="地名">赵</span></a>王数以为让。而<a href="../entities/place.html#entity-秦" class="entity-link"><span class="place" title="地名">秦</span></a>相应侯又使人行千金於<a href="../entities/place.html#entity-赵" class="entity-link"><span class="place" title="地名">赵</span></a>为反间，曰：<span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>之所恶，独畏<a href="../entities/artifact.html#entity-马" class="entity-link"><span class="artifact" title="器物/书名">马</span></a>服子<a href="../entities/place.html#entity-赵" class="entity-link"><span class="place" title="地名">赵</span></a>括将耳，廉颇易与，且降矣。"</span><a href="../entities/place.html#entity-赵" class="entity-link"><span class="place" title="地名">赵</span></a>王既怒廉颇军多失亡，军数败，又反坚壁不敢战，而又闻<a href="../entities/place.html#entity-秦" class="entity-link"><span class="place" title="地名">秦</span></a>反间之言，因使<a href="../entities/place.html#entity-赵" class="entity-link"><span class="place" title="地名">赵</span></a>括<a href="../entities/place.html#entity-代" class="entity-link"><span class="place" title="地名">代</span></a>廉颇将以击<a href="../entities/place.html#entity-秦" class="entity-link"><span class="place" title="地名">秦</span></a>。<a href="../entities/place.html#entity-秦" class="entity-link"><span class="place" title="地名">秦</span></a>闻<a href="../entities/artifact.html#entity-马" class="entity-link"><span class="artifact" title="器物/书名">马</span></a>服子将，乃阴使武安君<a href="../entities/person.html#entity-白起" class="entity-link"><span class="person" title="人名">白起</span></a>为<a href="../entities/official.html#entity-上将军" class="entity-link"><span class="official" title="官职">上将军</span></a>。而王龁为尉裨将，令军中有敢泄武安君将者斩。<a href="../entities/place.html#entity-赵" class="entity-link"><span class="place" title="地名">赵</span></a>括至，则出兵击<a href="../entities/place.html#entity-秦" class="entity-link"><span class="place" title="地名">秦</span></a>军。<a href="../entities/place.html#entity-秦" class="entity-link"><span class="place" title="地名">秦</span></a>军详败而走，张二奇兵以劫之。<a href="../entities/place.html#entity-赵" class="entity-link"><span class="place" title="地名">赵</span></a>军逐胜，追造<a href="../entities/place.html#entity-秦" class="entity-link"><span class="place" title="地名">秦</span></a>壁。壁坚拒不得入，而<a href="../entities/place.html#entity-秦" class="entity-link"><span class="place" title="地名">秦</span></a>奇兵二万五千人绝<a href="../entities/place.html#entity-赵" class="entity-link"><span class="place" title="地名">赵</span></a>军後，又一军五千骑绝<a href="../entities/place.html#entity-赵" class="entity-link"><span class="place" title="地名">赵</span></a>壁间，<a href="../entities/place.html#entity-赵" class="entity-link"><span class="place" title="地名">赵</span></a>军分而为二，粮道绝。而<a href="../entities/place.html#entity-秦" class="entity-link"><span class="place" title="地名">秦</span></a>出轻兵击之。<a href="../entities/place.html#entity-赵" class="entity-link"><span class="place" title="地名">赵</span></a>战不利，因筑壁坚守，以待救至。<a href="../entities/place.html#entity-秦" class="entity-link"><span class="place" title="地名">秦</span></a>王闻<a href="../entities/place.html#entity-赵" class="entity-link"><span class="place" title="地名">赵</span></a>食道绝，王自之<a href="../entities/place.html#entity-河内" class="entity-link"><span class="place" title="地名">河内</span></a>，赐民爵各一级，发年十五以上悉诣<a href="../entities/place.html#entity-长平" class="entity-link"><span class="place" title="地名">长平</span></a>，遮绝<a href="../entities/place.html#entity-赵" class="entity-link"><span class="place" title="地名">赵</span></a>救及粮食。</p>

<p><a href="#pn-5" id="pn-5" class="para-num" title="点击复制链接">5</a> 至九月，<a href="../entities/place.html#entity-赵" class="entity-link"><span class="place" title="地名">赵</span></a>卒不得食四十六日，皆内阴相杀食。来攻<a href="../entities/place.html#entity-秦" class="entity-link"><span class="place" title="地名">秦</span></a>垒，欲出。为四队，四五复之，不能出。其将军<a href="../entities/place.html#entity-赵" class="entity-link"><span class="place" title="地名">赵</span></a>括出锐卒自搏战，<a href="../entities/place.html#entity-秦" class="entity-link"><span class="place" title="地名">秦</span></a>军射杀<a href="../entities/place.html#entity-赵" class="entity-link"><span class="place" title="地名">赵</span></a>括。括军败，卒四十万人降武安君。武安君计曰：<span class="dialogue quoted">"前<a href="../entities/place.html#entity-秦" class="entity-link"><span class="place" title="地名">秦</span></a>已拔<a href="../entities/place.html#entity-上党" class="entity-link"><span class="place" title="地名">上党</span></a>，<a href="../entities/place.html#entity-上党" class="entity-link"><span class="place" title="地名">上党</span></a>民不乐为<a href="../entities/place.html#entity-秦" class="entity-link"><span class="place" title="地名">秦</span></a>而归<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>卒反覆。非尽杀之，恐为乱。"</span>乃挟诈而尽阬杀之，遗其小者二百四十人归<a href="../entities/place.html#entity-赵" class="entity-link"><span class="place" title="地名">赵</span></a>。前後斩首虏四十五万人。<a href="../entities/place.html#entity-赵" class="entity-link"><span class="place" title="地名">赵</span></a>人大震。</p>

<h2>应侯设隙止攻赵</h2>

<p><a href="#pn-6" id="pn-6" class="para-num" title="点击复制链接">6</a> 四十八年十月，<a href="../entities/place.html#entity-秦" class="entity-link"><span class="place" title="地名">秦</span></a>复定<a href="../entities/place.html#entity-上党" class="entity-link"><span class="place" title="地名">上党</span></a>郡。<a href="../entities/place.html#entity-秦" class="entity-link"><span class="place" title="地名">秦</span></a>分军为二：王龁攻皮牢，拔之；<a href="../entities/official.html#entity-司马" class="entity-link"><span class="official" title="官职">司马</span></a>梗定太原。<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-赵" class="entity-link"><span class="place" title="地名">赵</span></a>恐，使苏<a href="../entities/place.html#entity-代" class="entity-link"><span class="place" title="地名">代</span></a>厚币说<a href="../entities/place.html#entity-秦" class="entity-link"><span class="place" title="地名">秦</span></a>相应侯曰：<span class="quoted">"武安君禽<a href="../entities/artifact.html#entity-马" class="entity-link"><span class="artifact" title="器物/书名">马</span></a>服子乎？"</span>曰：<span class="quoted">"然。"</span>又曰：<span class="quoted">"即围<a href="../entities/place.html#entity-邯郸" class="entity-link"><span class="place" title="地名">邯郸</span></a>乎？"</span>曰：<span class="quoted">"然。"</span><span class="dialogue quoted">"<a href="../entities/place.html#entity-赵" class="entity-link"><span class="place" title="地名">赵</span></a>亡则<a href="../entities/place.html#entity-秦" class="entity-link"><span class="place" title="地名">秦</span></a>王王矣，武安君为三公。武安君所为<a href="../entities/place.html#entity-秦" class="entity-link"><span class="place" title="地名">秦</span></a>战胜攻取者七十馀城，南定<a href="../entities/place.html#entity-鄢" class="entity-link"><span class="place" title="地名">鄢</span></a>、<a href="../entities/place.html#entity-郢" class="entity-link"><span class="place" title="地名">郢</span></a>、汉中，北禽<a href="../entities/place.html#entity-赵" class="entity-link"><span class="place" title="地名">赵</span></a>括之军，虽<a href="../entities/place.html#entity-周" class="entity-link"><span class="place" title="地名">周</span></a>、召、吕望之功不益於此矣。今<a href="../entities/place.html#entity-赵" class="entity-link"><span class="place" title="地名">赵</span></a>亡，<a href="../entities/place.html#entity-秦" class="entity-link"><span class="place" title="地名">秦</span></a>王王，则武安君必为三公，君能为之下乎？虽无欲为之下，固不得已矣。<a href="../entities/place.html#entity-秦" class="entity-link"><span class="place" title="地名">秦</span></a>尝攻<a href="../entities/place.html#entity-韩" class="entity-link"><span class="place" title="地名">韩</span></a>，围邢丘，困<a href="../entities/place.html#entity-上党" class="entity-link"><span class="place" title="地名">上党</span></a>，<a href="../entities/place.html#entity-上党" class="entity-link"><span class="place" title="地名">上党</span></a>之民皆反为<a href="../entities/place.html#entity-赵" class="entity-link"><span class="place" title="地名">赵</span></a>，天下不乐为<a href="../entities/place.html#entity-秦" class="entity-link"><span class="place" title="地名">秦</span></a>民之日久矣。今亡<a href="../entities/place.html#entity-赵" class="entity-link"><span class="place" title="地名">赵</span></a>，北地入<a href="../entities/place.html#entity-燕" class="entity-link"><span class="place" title="地名">燕</span></a>，东地入<a href="../entities/place.html#entity-齐" class="entity-link"><span class="place" title="地名">齐</span></a>，南地入<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>，则君之所得民亡几何人。故不如因而割之，无以为武安君功也。"</span>於是应侯言於<a href="../entities/place.html#entity-秦" class="entity-link"><span class="place" title="地名">秦</span></a>王曰：<span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>兵劳，请许<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-赵" class="entity-link"><span class="place" title="地名">赵</span></a>之割地以和，且休士卒。"</span>王听之，割<a href="../entities/place.html#entity-韩" class="entity-link"><span class="place" title="地名">韩</span></a>垣雍、<a href="../entities/place.html#entity-赵" class="entity-link"><span class="place" title="地名">赵</span></a>六城以和。正月，皆罢兵。武安君闻之，由是与应侯有隙。</p>

<h2>强征不从赐死杜邮</h2>

<p><a href="#pn-7" id="pn-7" class="para-num" title="点击复制链接">7</a> 其九月，<a href="../entities/place.html#entity-秦" class="entity-link"><span class="place" title="地名">秦</span></a>复发兵，使五<a href="../entities/official.html#entity-大夫" class="entity-link"><span class="official" title="官职">大夫</span></a>王陵攻赵<a href="../entities/place.html#entity-邯郸" class="entity-link"><span class="place" title="地名">邯郸</span></a>。是时武安君病，不任行。四十九年正月，陵攻<a href="../entities/place.html#entity-邯郸" class="entity-link"><span class="place" title="地名">邯郸</span></a>，少利，<a href="../entities/place.html#entity-秦" class="entity-link"><span class="place" title="地名">秦</span></a>益发兵佐陵。陵兵亡五校。武安君病愈，<a href="../entities/place.html#entity-秦" class="entity-link"><span class="place" title="地名">秦</span></a>王欲使武安君<a href="../entities/place.html#entity-代" class="entity-link"><span class="place" title="地名">代</span></a>陵将。武安君言曰：<span class="dialogue quoted">"<a href="../entities/place.html#entity-邯郸" class="entity-link"><span class="place" title="地名">邯郸</span></a>实未易攻也。且诸侯救日至，彼诸侯怨<a href="../entities/place.html#entity-秦" class="entity-link"><span class="place" title="地名">秦</span></a>之日久矣。今<a href="../entities/place.html#entity-秦" class="entity-link"><span class="place" title="地名">秦</span></a>虽破<a href="../entities/place.html#entity-长平" class="entity-link"><span class="place" title="地名">长平</span></a>军，而<a href="../entities/place.html#entity-秦" class="entity-link"><span class="place" title="地名">秦</span></a>卒死者过半，国内空。远绝河山而争人国都，<a href="../entities/place.html#entity-赵" class="entity-link"><span class="place" title="地名">赵</span></a>应其内，诸侯攻其外，破<a href="../entities/place.html#entity-秦" class="entity-link"><span class="place" title="地名">秦</span></a>军必矣。不可。"</span><a href="../entities/place.html#entity-秦" class="entity-link"><span class="place" title="地名">秦</span></a>王自命，不行；乃使应侯请之，武安君终辞不肯行，遂称病。</p>

<p><a href="#pn-8" id="pn-8" class="para-num" title="点击复制链接">8</a> <a href="../entities/place.html#entity-秦" class="entity-link"><span class="place" title="地名">秦</span></a>王使王龁<a href="../entities/place.html#entity-代" class="entity-link"><span class="place" title="地名">代</span></a>陵将，八九月围<a href="../entities/place.html#entity-邯郸" class="entity-link"><span class="place" title="地名">邯郸</span></a>，不能拔。<a href="../entities/place.html#entity-楚" class="entity-link"><span class="place" title="地名">楚</span></a>使<a href="../entities/person.html#entity-春申君" class="entity-link"><span class="person" title="人名">春申君</span></a>及<a href="../entities/person.html#entity-信陵君" class="entity-link"><span class="person" title="人名">魏公子</span></a>将兵数十万攻<a href="../entities/place.html#entity-秦" class="entity-link"><span class="place" title="地名">秦</span></a>军，<a href="../entities/place.html#entity-秦" class="entity-link"><span class="place" title="地名">秦</span></a>军多失亡。武安君言曰：<span class="quoted">"<a href="../entities/place.html#entity-秦" class="entity-link"><span class="place" title="地名">秦</span></a>不听臣计，今如何矣！"</span><a href="../entities/place.html#entity-秦" class="entity-link"><span class="place" title="地名">秦</span></a>王闻之，怒，彊起武安君，武安君遂称病笃。应侯请之，不起。於是免武安君为士伍，迁之阴密。武安君病，未能行。居三月，诸侯攻<a href="../entities/place.html#entity-秦" class="entity-link"><span class="place" title="地名">秦</span></a>军急，<a href="../entities/place.html#entity-秦" class="entity-link"><span class="place" title="地名">秦</span></a>军数卻，使者日至。<a href="../entities/place.html#entity-秦" class="entity-link"><span class="place" title="地名">秦</span></a>王乃使人遣<a href="../entities/person.html#entity-白起" class="entity-link"><span class="person" title="人名">白起</span></a>，不得留<a href="../entities/place.html#entity-咸阳" class="entity-link"><span class="place" title="地名">咸阳</span></a>中。武安君既行，出<a href="../entities/place.html#entity-咸阳" class="entity-link"><span class="place" title="地名">咸阳</span></a>西门十里，至杜邮。<a href="../entities/person.html#entity-秦昭王" class="entity-link"><span class="person" title="人名">秦昭王</span></a>与应侯群臣议曰：<span class="dialogue quoted">"<a href="../entities/person.html#entity-白起" class="entity-link"><span class="person" title="人名">白起</span></a>之迁，其意尚怏怏不服，有馀言。"</span><a href="../entities/place.html#entity-秦" class="entity-link"><span class="place" title="地名">秦</span></a>王乃使使者赐之<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>，自裁。武安君引<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>将自刭，曰：<span class="quoted">"我何罪于天而至此哉？"</span>良久，曰：<span class="dialogue quoted">"我固当死。<a href="../entities/place.html#entity-长平" class="entity-link"><span class="place" title="地名">长平</span></a>之战，<a href="../entities/place.html#entity-赵" class="entity-link"><span class="place" title="地名">赵</span></a>卒降者数十万人，我诈而尽阬之，是足以死。"</span>遂自杀。武安君之死也，以<a href="../entities/person.html#entity-秦昭王" class="entity-link"><span class="person" title="人名">秦昭王</span></a>五十年十一月。死而非其罪，<a href="../entities/place.html#entity-秦" class="entity-link"><span class="place" title="地名">秦</span></a>人怜之，乡邑皆祭祀焉。</p>

<h2>王翦破赵灭燕魏</h2>

<p><a href="#pn-9" id="pn-9" class="para-num" title="点击复制链接">9</a> <a href="../entities/person.html#entity-王翦" class="entity-link"><span class="person" title="人名">王翦</span></a>者，频阳东乡人也。少而好兵，事<a href="../entities/person.html#entity-秦始皇帝" class="entity-link"><span class="person" title="人名">秦始皇</span></a>。始皇十一年，翦将攻<a href="../entities/place.html#entity-赵" class="entity-link"><span class="place" title="地名">赵</span></a>阏与，破之，拔九城，十八年，翦将攻<a href="../entities/place.html#entity-赵" class="entity-link"><span class="place" title="地名">赵</span></a>。岁馀，遂拔<a href="../entities/place.html#entity-赵" class="entity-link"><span class="place" title="地名">赵</span></a>，<a href="../entities/place.html#entity-赵" class="entity-link"><span class="place" title="地名">赵</span></a>王降，尽定<a href="../entities/place.html#entity-赵" class="entity-link"><span class="place" title="地名">赵</span></a>地为郡。明年，<a href="../entities/place.html#entity-燕" class="entity-link"><span class="place" title="地名">燕</span></a>使荆轲为贼於<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>王使<a href="../entities/person.html#entity-王翦" class="entity-link"><span class="person" title="人名">王翦</span></a>攻<a href="../entities/place.html#entity-燕" class="entity-link"><span class="place" title="地名">燕</span></a>。<a href="../entities/place.html#entity-燕" class="entity-link"><span class="place" title="地名">燕</span></a>王喜走辽东，翦遂定<a href="../entities/place.html#entity-燕" class="entity-link"><span class="place" title="地名">燕</span></a>蓟而还。<a href="../entities/place.html#entity-秦" class="entity-link"><span class="place" title="地名">秦</span></a>使翦子<a href="../entities/person.html#entity-王贲" class="entity-link"><span class="person" title="人名">王贲</span></a>击荆，荆兵败。还击<a href="../entities/place.html#entity-魏" class="entity-link"><span class="place" title="地名">魏</span></a>，<a href="../entities/place.html#entity-魏" class="entity-link"><span class="place" title="地名">魏</span></a>王降，遂定<a href="../entities/place.html#entity-魏" class="entity-link"><span class="place" title="地名">魏</span></a>地。</p>

<h2>李信惨败王翦出山</h2>

<p><a href="#pn-10" id="pn-10" class="para-num" title="点击复制链接">10</a> <a href="../entities/person.html#entity-秦始皇帝" class="entity-link"><span class="person" title="人名">秦始皇</span></a>既灭三<a href="../entities/place.html#entity-晋" class="entity-link"><span class="place" title="地名">晋</span></a>，走<a href="../entities/place.html#entity-燕" class="entity-link"><span class="place" title="地名">燕</span></a>王，而数破荆师。<a href="../entities/place.html#entity-秦" class="entity-link"><span class="place" title="地名">秦</span></a>将李信者，年少壮勇，尝以兵数千逐<a href="../entities/place.html#entity-燕" class="entity-link"><span class="place" title="地名">燕</span></a>太子丹至於衍水中，卒破得丹，始皇以为贤勇。於是始皇问李信：<span class="dialogue quoted">"吾欲攻取荆，於<a href="../entities/official.html#entity-将军" class="entity-link"><span class="official" title="官职">将军</span></a>度用几何人而足？"</span>李信曰：<span class="quoted">"不过用二十万人。"</span>始皇问<a href="../entities/person.html#entity-王翦" class="entity-link"><span class="person" title="人名">王翦</span></a>，<a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="quoted">"非六十万人不可。"</span>始皇曰：<span class="dialogue quoted">"王<a href="../entities/official.html#entity-将军" class="entity-link"><span class="official" title="官职">将军</span></a>老矣，何怯也！李<a href="../entities/official.html#entity-将军" class="entity-link"><span class="official" title="官职">将军</span></a>果势壮勇，其言是也。"</span>遂使李信及蒙恬将二十万南伐荆。<a href="../entities/person.html#entity-王翦" class="entity-link"><span class="person" title="人名">王翦</span></a>言不用，因谢病，归老於频阳。李信攻平与，蒙恬攻寝，大破荆军。信又攻<a href="../entities/place.html#entity-鄢" class="entity-link"><span class="place" title="地名">鄢</span></a>郢，破之，於是引兵而西，与蒙恬会城父。荆人因随之，三日三夜不顿舍，大破李信军，入两壁，杀七都尉，<a href="../entities/place.html#entity-秦" class="entity-link"><span class="place" title="地名">秦</span></a>军走。</p>

<h2>请田自坚伐楚成功</h2>

<p><a href="#pn-11" id="pn-11" class="para-num" title="点击复制链接">11</a> 始皇闻之，大怒，自驰如频阳，见谢<a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="dialogue quoted">"寡人以不用<a href="../entities/official.html#entity-将军" class="entity-link"><span class="official" title="官职">将军</span></a>计，李信果辱<a href="../entities/place.html#entity-秦" class="entity-link"><span class="place" title="地名">秦</span></a>军。今闻荆兵日进而西，<a href="../entities/official.html#entity-将军" class="entity-link"><span class="official" title="官职">将军</span></a>虽病，独忍弃寡人乎！"</span><a href="../entities/person.html#entity-王翦" class="entity-link"><span class="person" title="人名">王翦</span></a>谢曰：<span class="quoted">"老臣罢病悖乱，唯大王更择贤将。"</span>始皇谢曰：<span class="quoted">"已矣，<a href="../entities/official.html#entity-将军" class="entity-link"><span class="official" title="官职">将军</span></a>勿复言！"</span><a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="dialogue quoted">"大王必不得已用臣，非六十万人不可。"</span>始皇曰：<span class="quoted">"为听<a href="../entities/official.html#entity-将军" class="entity-link"><span class="official" title="官职">将军</span></a>计耳。"</span>於是<a href="../entities/person.html#entity-王翦" class="entity-link"><span class="person" title="人名">王翦</span></a>将兵六十万人，始皇自送至灞上。<a href="../entities/person.html#entity-王翦" class="entity-link"><span class="person" title="人名">王翦</span></a>行，请美田宅园池甚众。始皇曰：<span class="quoted">"<a href="../entities/official.html#entity-将军" class="entity-link"><span class="official" title="官职">将军</span></a>行矣，何忧贫乎？"</span><a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="dialogue quoted">"为大王将，有功终不得封侯，故及大王之乡臣，臣亦及时以请园池为子孙业耳。"</span>始皇大笑。<a href="../entities/person.html#entity-王翦" class="entity-link"><span class="person" title="人名">王翦</span></a>既至关，使使还请善田者五辈。或曰：<span class="quoted">"<a href="../entities/official.html#entity-将军" class="entity-link"><span class="official" title="官职">将军</span></a>之乞贷，亦已甚矣。"</span><a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="dialogue quoted">"不然。夫<a href="../entities/place.html#entity-秦" class="entity-link"><span class="place" title="地名">秦</span></a>王怚而不信人。今空<a href="../entities/place.html#entity-秦国" class="entity-link"><span class="place" title="地名">秦国</span></a>甲士而专委於我，我不多请田宅为子孙业以自坚，顾令<a href="../entities/place.html#entity-秦" class="entity-link"><span class="place" title="地名">秦</span></a>王坐而疑我邪？"</span></p>

<p><a href="#pn-12" id="pn-12" class="para-num" title="点击复制链接">12</a> <a href="../entities/person.html#entity-王翦" class="entity-link"><span class="person" title="人名">王翦</span></a>果<a href="../entities/place.html#entity-代" class="entity-link"><span class="place" title="地名">代</span></a>李信击荆。荆闻<a href="../entities/person.html#entity-王翦" class="entity-link"><span class="person" title="人名">王翦</span></a>益军而来，乃悉国中兵以拒<a href="../entities/place.html#entity-秦" class="entity-link"><span class="place" title="地名">秦</span></a>。<a href="../entities/person.html#entity-王翦" class="entity-link"><span class="person" title="人名">王翦</span></a>至，坚壁而守之，不肯战。荆兵数出挑战，终不出。<a href="../entities/person.html#entity-王翦" class="entity-link"><span class="person" title="人名">王翦</span></a>日休士洗沐，而善饮食抚循之，亲与士卒同食。久之，<a href="../entities/person.html#entity-王翦" class="entity-link"><span class="person" title="人名">王翦</span></a>使人问军中戏乎？对曰：<span class="quoted">"方投石超距。"</span>於是<a href="../entities/person.html#entity-王翦" class="entity-link"><span class="person" title="人名">王翦</span></a>曰：<span class="quoted">"士卒可用矣。"</span>荆数挑战而<a href="../entities/place.html#entity-秦" class="entity-link"><span class="place" title="地名">秦</span></a>不出，乃引而东。翦因举兵追之，令壮士击，大破荆军。至蕲南，杀其<a href="../entities/official.html#entity-将军" class="entity-link"><span class="official" title="官职">将军</span></a>项<a href="../entities/place.html#entity-燕" class="entity-link"><span class="place" title="地名">燕</span></a>，荆兵遂败走。<a href="../entities/place.html#entity-秦" class="entity-link"><span class="place" title="地名">秦</span></a>因乘胜略定荆地城邑。岁馀，虏荆王负刍，竟平荆地为郡县。因南征百<a href="../entities/place.html#entity-越" class="entity-link"><span class="place" title="地名">越</span></a>之君。而<a href="../entities/person.html#entity-王翦" class="entity-link"><span class="person" title="人名">王翦</span></a>子<a href="../entities/person.html#entity-王贲" class="entity-link"><span class="person" title="人名">王贲</span></a>，与李信破定<a href="../entities/place.html#entity-燕" class="entity-link"><span class="place" title="地名">燕</span></a>、<a href="../entities/place.html#entity-齐" class="entity-link"><span class="place" title="地名">齐</span></a>地。</p>

<h2>平天下后世三代</h2>

<p><a href="#pn-13" id="pn-13" class="para-num" title="点击复制链接">13</a> <a href="../entities/person.html#entity-秦始皇帝" class="entity-link"><span class="person" title="人名">秦始皇</span></a>二十六年，尽并天下，王氏、蒙氏功为多，名施於後世。</p>

<p><a href="#pn-14" id="pn-14" class="para-num" title="点击复制链接">14</a> <a href="../entities/place.html#entity-秦" class="entity-link"><span class="place" title="地名">秦</span></a>二世之时，<a href="../entities/person.html#entity-王翦" class="entity-link"><span class="person" title="人名">王翦</span></a>及其子贲皆已死，而又灭蒙氏。<a href="../entities/place.html#entity-陈" class="entity-link"><span class="place" title="地名">陈</span></a>胜之反<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>使<a href="../entities/person.html#entity-王翦" class="entity-link"><span class="person" title="人名">王翦</span></a>之孙王离击<a href="../entities/place.html#entity-赵" class="entity-link"><span class="place" title="地名">赵</span></a>，围<a href="../entities/place.html#entity-赵" class="entity-link"><span class="place" title="地名">赵</span></a>王及张耳钜鹿城。或曰：<span class="dialogue quoted">"王离，<a href="../entities/place.html#entity-秦" class="entity-link"><span class="place" title="地名">秦</span></a>之名将也。今将彊<a href="../entities/place.html#entity-秦" class="entity-link"><span class="place" title="地名">秦</span></a>之兵，攻新造之<a href="../entities/place.html#entity-赵" class="entity-link"><span class="place" title="地名">赵</span></a>，举之必矣。"</span>客曰：<span class="dialogue quoted">"不然。夫为将三世者必败。必败者何也？必其所杀伐多矣，其後受其不祥。今王离已三世将矣。"</span>居无何，项羽救<a href="../entities/place.html#entity-赵" class="entity-link"><span class="place" title="地名">赵</span></a>，击<a href="../entities/place.html#entity-秦" class="entity-link"><span class="place" title="地名">秦</span></a>军，果虏王离，王离军遂降诸侯。</p>


<h2>太史公曰</h2>

<blockquote>
鄙语云<span class="quoted">"尺有所短，寸有所长"</span>。<a href="../entities/person.html#entity-白起" class="entity-link"><span class="person" title="人名">白起</span></a>料敌合变，出奇无穷，声震天下，然不能救患於应侯。<a href="../entities/person.html#entity-王翦" class="entity-link"><span class="person" title="人名">王翦</span></a>为<a href="../entities/place.html#entity-秦" class="entity-link"><span class="place" title="地名">秦</span></a>将，夷六国，当是时，翦为宿将，始皇师之，然不能辅<a href="../entities/place.html#entity-秦" class="entity-link"><span class="place" title="地名">秦</span></a>建德，固其根本，偷合取容，以至筊身。及孙王离为项羽所虏，不亦宜乎！彼各有所短也。<br>
</blockquote>

<p><a href="#pn-15" id="pn-15" class="para-num" title="点击复制链接">15</a> <a href="../entities/person.html#entity-白起" class="entity-link"><span class="person" title="人名">白起</span></a>、<a href="../entities/person.html#entity-王翦" class="entity-link"><span class="person" title="人名">王翦</span></a>，俱善用兵。<br>
递为<a href="../entities/place.html#entity-秦" class="entity-link"><span class="place" title="地名">秦</span></a>将，拔<a href="../entities/place.html#entity-齐" class="entity-link"><span class="place" title="地名">齐</span></a>破荆。<br>
<a href="../entities/place.html#entity-赵" class="entity-link"><span class="place" title="地名">赵</span></a>任<a href="../entities/artifact.html#entity-马" class="entity-link"><span class="artifact" title="器物/书名">马</span></a>服，<a href="../entities/place.html#entity-长平" class="entity-link"><span class="place" title="地名">长平</span></a>遂阬。<br>
<a href="../entities/place.html#entity-楚" class="entity-link"><span class="place" title="地名">楚</span></a>陷李信，霸上卒行。<br>
贲、离继出，三<a href="../entities/place.html#entity-代" class="entity-link"><span class="place" title="地名">代</span></a>无名。</p>


<nav class="chapter-nav">
    <a href="../index.html" class="nav-home">回到主页</a>
    <a href="072_穰侯列传.html" class="nav-prev">← 上一页</a>
    <a href="074_孟子荀卿列传.html" class="nav-next">下一页 →</a>
</nav>
</body>
</html>
