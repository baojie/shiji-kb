<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>055_留侯世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="054_曹相国世家.html" class="nav-prev">← 上一页</a>
    <a href="056_陈丞相世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 留侯世家 <a href="../original_text/055_留侯世家.txt" class="original-text-link">原文</a></h1>


<h2>早年复仇</h2>

<p><a href="#pn-1" id="pn-1" class="para-num" title="点击复制链接">1</a> 留侯<span class="person" title="人名">张良</span>者，其先<span class="place" title="地名">韩</span>人也。大父开地，相<span class="place" title="地名">韩</span>昭<span class="official" title="官职">侯</span>、宣惠<span class="official" title="官职">王</span>、襄哀<span class="official" title="官职">王</span>。父平，相釐<span class="official" title="官职">王</span>、悼惠<span class="official" title="官职">王</span>。悼惠王<span class="time" title="时间">二十三年</span>，平卒。卒二十岁，<span class="dynasty" title="朝代/氏族">秦</span>灭<span class="place" title="地名">韩</span>。良年少，未宦事<span class="place" title="地名">韩</span>。<span class="place" title="地名">韩</span>破，良家僮三百人，弟死不葬，悉以家财求客刺秦<span class="official" title="官职">王</span>，为<span class="place" title="地名">韩</span>报仇，以大父、父五世相<span class="place" title="地名">韩</span>故。</p>

<p><a href="#pn-2" id="pn-2" class="para-num" title="点击复制链接">2</a> 良尝学<span class="institution" title="制度">礼</span>淮阳。东见仓海君。得力士，为铁椎重百二十斤。<span class="dynasty" title="朝代/氏族">秦</span>皇帝东游，良与客狙击<span class="dynasty" title="朝代/氏族">秦</span>皇帝博浪沙中，误中副<span class="artifact" title="器物/书名">车</span>。<span class="dynasty" title="朝代/氏族">秦</span>皇帝大怒，大索天下，求贼甚急，为<span class="person" title="人名">张良</span>故也。良乃更名姓，亡匿下邳。</p>

<p><a href="#pn-3" id="pn-3" class="para-num" title="点击复制链接">3</a> 良尝间从容步游下邳圯上，有一老父，衣褐，至良所，直堕其履圯下，顾谓良曰：<span class="quoted">"孺子，下取履！"</span>良鄂然，欲殴之。为其老，彊忍，下取履。父曰：<span class="quoted">"履我！"</span>良业为取履，因长跪履之。父以足受，笑而去。良殊大惊，随目之。父去里所，复还，曰：<span class="quoted">"孺子可教矣。後五日平明，与我会此。"</span>良因怪之，跪曰：<span class="quoted">"诺。"</span>五日平明，良往。父已先在，怒曰：<span class="quoted">"与老人期，後，何也？"</span>去，曰：<span class="quoted">"後五日早会。"</span>五日<span class="flora-fauna" title="动植物">鸡</span>鸣，良往。父又先在，复怒曰：<span class="quoted">"後，何也？"</span>去，曰：<span class="quoted">"後五日复早来。"</span>五日，良夜未半往。有顷，父亦来，喜曰：<span class="quoted">"当如是。"</span>出一编书，曰：<span class="quoted">"读此则为<span class="official" title="官职">王</span>者师矣。後<span class="time" title="时间">十年</span>兴。<span class="time" title="时间">十三年</span>孺子见我<span class="place" title="地名">济北</span>，穀城山下黄石即我矣。"</span>遂去，无他言，不复见。旦日视其书，乃太<span class="official" title="官职">公</span>兵<span class="institution" title="制度">法</span>也。良因异之，常习诵读之。</p>


<h3>下邳遇仙</h3>

<p><a href="#pn-4" id="pn-4" class="para-num" title="点击复制链接">4</a> 居下邳，为任侠。<span class="person" title="人名">项伯</span>常杀人，从良匿。</p>


<h2>辅佐沛公</h2>

<p><a href="#pn-5" id="pn-5" class="para-num" title="点击复制链接">5</a> 後<span class="time" title="时间">十年</span>，陈涉等起兵，良亦聚少年百馀人。景驹自立为<span class="place" title="地名">楚</span>假<span class="official" title="官职">王</span>，在留。良欲往从之，道还<span class="place" title="地名">沛</span>公。<span class="place" title="地名">沛</span>公将数千人，略地下邳西，遂属焉。<span class="place" title="地名">沛</span>公拜良为厩将。良数以太<span class="official" title="官职">公</span>兵<span class="institution" title="制度">法</span>说<span class="place" title="地名">沛</span>公，<span class="place" title="地名">沛</span>公善之，常用其策。良为他人者，皆不省。良曰：<span class="quoted">"<span class="place" title="地名">沛</span>公殆天授。"</span>故遂从之，不去见景驹。</p>

<p><a href="#pn-6" id="pn-6" class="para-num" title="点击复制链接">6</a> 及<span class="place" title="地名">沛</span>公之<span class="place" title="地名">薛</span>，见项<span class="place" title="地名">梁</span>。项<span class="place" title="地名">梁</span>立<span class="place" title="地名">楚</span>怀<span class="official" title="官职">王</span>。良乃说项<span class="place" title="地名">梁</span>曰：<span class="quoted">"君已立<span class="place" title="地名">楚</span>後，而<span class="place" title="地名">韩</span>诸<span class="official" title="官职">公子</span>横阳君成贤，可立为<span class="official" title="官职">王</span>，益树党。"</span>项<span class="place" title="地名">梁</span>使良求<span class="place" title="地名">韩</span>成，立以为<span class="place" title="地名">韩</span>王。以良为<span class="place" title="地名">韩</span>申徒，与<span class="place" title="地名">韩</span>王将千馀人西略<span class="place" title="地名">韩</span>地，得数城，<span class="dynasty" title="朝代/氏族">秦</span>辄复取之，往来为游兵颍川。</p>

<p><a href="#pn-7" id="pn-7" class="para-num" title="点击复制链接">7</a> <span class="place" title="地名">沛</span>公之从<span class="place" title="地名">雒阳</span>南出轘辕，良引兵从<span class="place" title="地名">沛</span>公，下<span class="place" title="地名">韩</span>十馀城，击破杨<span class="flora-fauna" title="动植物">熊</span>军。<span class="place" title="地名">沛</span>公乃令<span class="place" title="地名">韩</span>王成留守阳翟，与良俱南，攻下宛，西入<span class="place" title="地名">武关</span>。<span class="place" title="地名">沛</span>公欲以兵二万人击<span class="dynasty" title="朝代/氏族">秦</span>峣下军，良说曰：<span class="quoted">"<span class="dynasty" title="朝代/氏族">秦</span>兵尚彊，未可轻。臣闻其将屠者子，贾竖易动以利。原<span class="place" title="地名">沛</span>公且留壁，使人先行，为五万人具食，益为张旗帜诸山上，为疑兵，令<span class="person" title="人名">郦食其</span>持重宝啗<span class="dynasty" title="朝代/氏族">秦</span>将。"</span><span class="dynasty" title="朝代/氏族">秦</span>将果畔，欲连和俱西袭<span class="place" title="地名">咸阳</span>，<span class="place" title="地名">沛</span>公欲听之。良曰：<span class="quoted">"此独其将欲叛耳，恐士卒不从。不从必危，不如因其解击之。"</span><span class="place" title="地名">沛</span>公乃引兵击<span class="dynasty" title="朝代/氏族">秦</span>军，大破之。北至蓝田，再战，<span class="dynasty" title="朝代/氏族">秦</span>兵竟败。遂至<span class="place" title="地名">咸阳</span>，秦<span class="official" title="官职">王</span>子婴降<span class="place" title="地名">沛</span>公。</p>

<p><a href="#pn-8" id="pn-8" class="para-num" title="点击复制链接">8</a> <span class="place" title="地名">沛</span>公入<span class="dynasty" title="朝代/氏族">秦</span>宫，宫室帷帐狗<span class="artifact" title="器物/书名">马</span>重宝妇女以千数，意欲留居之。<span class="person" title="人名">樊哙</span>谏<span class="place" title="地名">沛</span>公出舍，<span class="place" title="地名">沛</span>公不听。良曰：<span class="quoted">"夫<span class="dynasty" title="朝代/氏族">秦</span>为无道，故<span class="place" title="地名">沛</span>公得至此。夫为天下除残贼，宜缟素为资。今始入<span class="dynasty" title="朝代/氏族">秦</span>，即安其<span class="institution" title="制度">乐</span>，此所谓<span class="quoted">\'助桀为虐\'</span>。且<span class="quoted">\'忠言逆耳利於行，毒药苦口利於病\'</span>，原<span class="place" title="地名">沛</span>公听<span class="person" title="人名">樊哙</span>言。"</span><span class="place" title="地名">沛</span>公乃还军霸上。</p>


<h3>鸿门脱险</h3>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">项羽</span>至鸿门下，欲击<span class="place" title="地名">沛</span>公，<span class="person" title="人名">项伯</span>乃夜驰入<span class="place" title="地名">沛</span>公军，私见<span class="person" title="人名">张良</span>，欲与俱去。良曰：<span class="quoted">"臣为<span class="place" title="地名">韩</span>王送<span class="place" title="地名">沛</span>公，今事有急，亡去不义。"</span>乃具以语<span class="place" title="地名">沛</span>公。<span class="place" title="地名">沛</span>公大惊，曰：<span class="quoted">"为将柰何？"</span>良曰：<span class="quoted">"<span class="place" title="地名">沛</span>公诚欲倍<span class="person" title="人名">项羽</span>邪？"</span><span class="place" title="地名">沛</span>公曰：<span class="quoted">"鲰生教我距关无内诸<span class="official" title="官职">侯</span>，<span class="dynasty" title="朝代/氏族">秦</span>地可尽<span class="official" title="官职">王</span>，故听之。"</span>良曰：<span class="quoted">"<span class="place" title="地名">沛</span>公自度能卻<span class="person" title="人名">项羽</span>乎？"</span><span class="place" title="地名">沛</span>公默然良久，曰：<span class="quoted">"固不能也。今为柰何？"</span>良乃固要<span class="person" title="人名">项伯</span>。<span class="person" title="人名">项伯</span>见<span class="place" title="地名">沛</span>公。<span class="place" title="地名">沛</span>公与饮为寿，结宾婚。令<span class="person" title="人名">项伯</span>具言<span class="place" title="地名">沛</span>公不敢倍<span class="person" title="人名">项羽</span>，所以距关者，备他盗也。及见<span class="person" title="人名">项羽</span>後解，语在<span class="person" title="人名">项羽</span>事中。</p>

<p><a href="#pn-10" id="pn-10" class="para-num" title="点击复制链接">10</a> 汉<span class="time" title="时间">元年</span><span class="time" title="时间">正月</span>，<span class="place" title="地名">沛</span>公为汉<span class="official" title="官职">王</span>，王<span class="place" title="地名">巴</span>蜀。汉<span class="official" title="官职">王</span>赐良<span class="artifact" title="器物/书名">金</span>百溢，珠二斗，良具以献<span class="person" title="人名">项伯</span>。汉<span class="official" title="官职">王</span>亦因<span class="institution" title="制度">令</span>良厚遗<span class="person" title="人名">项伯</span>，使请<span class="dynasty" title="朝代/氏族">汉</span>中地。项<span class="official" title="官职">王</span>乃许之，遂得<span class="dynasty" title="朝代/氏族">汉</span>中地。汉<span class="official" title="官职">王</span>之国，良送至襃中，遣良归<span class="place" title="地名">韩</span>。良因说汉<span class="official" title="官职">王</span>曰：<span class="quoted">"<span class="official" title="官职">王</span>何不烧绝所过栈道，示天下无还心，以固项<span class="official" title="官职">王</span>意。"</span>乃使良还。行，烧绝栈道。</p>

<h3>定策东归</h3>

<p><a href="#pn-11" id="pn-11" class="para-num" title="点击复制链接">11</a> 良至<span class="place" title="地名">韩</span>，<span class="place" title="地名">韩</span>王成以良从汉<span class="official" title="官职">王</span>故，项<span class="official" title="官职">王</span>不遣成之国，从与俱东。良说项<span class="official" title="官职">王</span>曰：<span class="quoted">"汉<span class="official" title="官职">王</span>烧绝栈道，无还心矣。"</span>乃以<span class="place" title="地名">齐</span>王<span class="person" title="人名">田荣</span>反，书告项<span class="official" title="官职">王</span>。项<span class="official" title="官职">王</span>以此无西忧<span class="dynasty" title="朝代/氏族">汉</span>心，而发兵北击<span class="place" title="地名">齐</span>。</p>

<p><a href="#pn-12" id="pn-12" class="para-num" title="点击复制链接">12</a> 项<span class="official" title="官职">王</span>竟不肯遣<span class="place" title="地名">韩</span>王，乃以为<span class="official" title="官职">侯</span>，又杀之<span class="place" title="地名">彭城</span>。良亡，间行归汉<span class="official" title="官职">王</span>，汉<span class="official" title="官职">王</span>亦已还定三<span class="dynasty" title="朝代/氏族">秦</span>矣。复以良为成信<span class="official" title="官职">侯</span>，从东击<span class="place" title="地名">楚</span>。至<span class="place" title="地名">彭城</span>，<span class="dynasty" title="朝代/氏族">汉</span>败而还。至下邑，汉<span class="official" title="官职">王</span>下<span class="artifact" title="器物/书名">马</span>踞鞍而问曰：<span class="quoted">"吾欲捐关以东等弃之，谁可与共功者？"</span>良进曰：<span class="quoted">"<span class="place" title="地名">九江</span>王<span class="person" title="人名">黥布</span>，<span class="place" title="地名">楚</span>枭将，与项<span class="official" title="官职">王</span>有郄；<span class="person" title="人名">彭越</span>与<span class="place" title="地名">齐</span>王<span class="person" title="人名">田荣</span>反<span class="place" title="地名">梁</span>地：此两人可急使。而汉<span class="official" title="官职">王</span>之将独<span class="person" title="人名">韩信</span>可属大事，当一面。即欲捐之，捐之此三人，则<span class="place" title="地名">楚</span>可破也。"</span>汉<span class="official" title="官职">王</span>乃遣<span class="person" title="人名">随何</span>说<span class="place" title="地名">九江</span>王<span class="artifact" title="器物/书名">布</span>，而使人连<span class="person" title="人名">彭越</span>。及<span class="place" title="地名">魏</span>王<span class="flora-fauna" title="动植物">豹</span>反，使<span class="person" title="人名">韩信</span>将兵击之，因举<span class="place" title="地名">燕</span>、<span class="place" title="地名">代</span>、<span class="place" title="地名">齐</span>、<span class="place" title="地名">赵</span>。然卒破<span class="place" title="地名">楚</span>者，此三人力也。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">张良</span>多病，未尝特将也，常为画策，时时从汉<span class="official" title="官职">王</span>。</p>


<h3>献策决胜</h3>

<p><a href="#pn-14" id="pn-14" class="para-num" title="点击复制链接">14</a> 汉<span class="time" title="时间">三年</span>，<span class="person" title="人名">项羽</span>急围<span class="dynasty" title="朝代/氏族">汉</span>王<span class="place" title="地名">荥阳</span>，汉<span class="official" title="官职">王</span>恐忧，与<span class="person" title="人名">郦食其</span>谋桡<span class="place" title="地名">楚</span>权。食其曰：<span class="quoted">"昔汤伐桀，封其後於杞。<span class="person" title="人名">武王</span>伐纣，封其後於宋。今<span class="dynasty" title="朝代/氏族">秦</span>失德弃义，侵伐诸<span class="official" title="官职">侯</span>社<span class="flora-fauna" title="动植物">稷</span>，灭六国之後，使无立锥之地。陛下诚能复立六国後世，毕已受<span class="artifact" title="器物/书名">印</span>，此其君臣百姓必皆戴陛下之德，莫不乡风慕义，原为臣妾。德义已行，陛下南乡称霸，<span class="place" title="地名">楚</span>必敛衽而朝。"</span>汉<span class="official" title="官职">王</span>曰：<span class="quoted">"善。趣刻<span class="artifact" title="器物/书名">印</span>，先生因行佩之矣。"</span></p>

<p><a href="#pn-15" id="pn-15" class="para-num" title="点击复制链接">15</a> 食其未行，<span class="person" title="人名">张良</span>从外来谒。汉<span class="official" title="官职">王</span>方食，曰：<span class="quoted">"子房前！客有为我计桡<span class="place" title="地名">楚</span>权者。"</span>其以郦生语告，曰：<span class="quoted">"於子房何如？"</span>良曰：<span class="quoted">"谁为陛下画此计者？陛下事去矣。"</span>汉<span class="official" title="官职">王</span>曰：<span class="quoted">"何哉？"</span><span class="person" title="人名">张良</span>对曰：<span class="quoted">"臣请藉前箸为大<span class="official" title="官职">王</span>筹之。"</span>曰：<span class="quoted">"昔者汤伐桀而封其後於杞者，度能制桀之死命也。今陛下能制项籍之死命乎？"</span>曰：<span class="quoted">"未能也。"</span><span class="quoted">"其不可一也。<span class="person" title="人名">武王</span>伐纣封其後於宋者，度能得纣之头也。今陛下能得项籍之头乎？"</span>曰：<span class="quoted">"未能也。"</span><span class="quoted">"其不可二也。<span class="person" title="人名">武王</span>入<span class="dynasty" title="朝代/氏族">殷</span>，表<span class="dynasty" title="朝代/氏族">商</span>容之闾，释箕子之拘，封比干之墓。今陛下能封圣人之墓，表贤者之闾，式智者之门乎？"</span>曰：<span class="quoted">"未能也。"</span><span class="quoted">"其不可三也。发钜桥之<span class="artifact" title="器物/书名">粟</span>，散<span class="flora-fauna" title="动植物">鹿</span>台之<span class="artifact" title="器物/书名">钱</span>，以赐贫穷。今陛下能散府库以赐贫穷乎？"</span>曰：<span class="quoted">"未能也。"</span><span class="quoted">"其不可四矣。<span class="dynasty" title="朝代/氏族">殷</span>事已毕，偃革为轩，倒置干<span class="artifact" title="器物/书名">戈</span>，覆以<span class="flora-fauna" title="动植物">虎</span>皮，以示天下不复用兵。今陛下能偃武行文，不复用兵乎？"</span>曰：<span class="quoted">"未能也。"</span><span class="quoted">"其不可五矣。休马<span class="place" title="地名">华山</span>之阳，示以无所为。今陛下能休<span class="artifact" title="器物/书名">马</span>无所用乎？"</span>曰：<span class="quoted">"未能也。"</span><span class="quoted">"其不可六矣。放<span class="flora-fauna" title="动植物">牛</span>桃林之阴，以示不复输积。今陛下能放<span class="flora-fauna" title="动植物">牛</span>不复输积乎？"</span>曰：<span class="quoted">"未能也。"</span><span class="quoted">"其不可七矣。且天下游士离其亲戚，弃坟墓，去故旧，从陛下游者，徒欲日夜望咫尺之地。今复六国，立<span class="place" title="地名">韩</span>、<span class="place" title="地名">魏</span>、<span class="place" title="地名">燕</span>、<span class="place" title="地名">赵</span>、<span class="place" title="地名">齐</span>、<span class="place" title="地名">楚</span>之後，天下游士各归事其主，从其亲戚，反其故旧坟墓，陛下与谁取天下乎？其不可八矣。且夫<span class="place" title="地名">楚</span>唯无彊，六国立者复桡而从之，陛下焉得而臣之？诚用客之谋，陛下事去矣。"</span>汉<span class="official" title="官职">王</span>辍食吐哺，骂曰：<span class="quoted">"竖儒，几败而<span class="official" title="官职">公</span>事！"</span><span class="institution" title="制度">令</span>趣销<span class="artifact" title="器物/书名">印</span>。</p>

<p><a href="#pn-16" id="pn-16" class="para-num" title="点击复制链接">16</a> 汉<span class="time" title="时间">四年</span>，<span class="person" title="人名">韩信</span>破<span class="place" title="地名">齐</span>而欲自立为<span class="place" title="地名">齐</span>王，汉<span class="official" title="官职">王</span>怒。<span class="person" title="人名">张良</span>说汉<span class="official" title="官职">王</span>，汉<span class="official" title="官职">王</span>使良授<span class="place" title="地名">齐</span>王信<span class="artifact" title="器物/书名">印</span>，语在淮阴事中。</p>

<p><a href="#pn-17" id="pn-17" class="para-num" title="点击复制链接">17</a> 其<span class="time" title="时间">秋</span>，汉<span class="official" title="官职">王</span>追<span class="place" title="地名">楚</span>至阳<span class="time" title="时间">夏</span>南，战不利而壁<span class="place" title="地名">固陵</span>，诸<span class="official" title="官职">侯</span>期不至。良说汉<span class="official" title="官职">王</span>，汉<span class="official" title="官职">王</span>用其计，诸<span class="official" title="官职">侯</span>皆至。语在项籍事中。</p>


<h2>封侯辅政</h2>

<h3>封侯论功</h3>

<p><a href="#pn-18" id="pn-18" class="para-num" title="点击复制链接">18</a> 汉<span class="time" title="时间">六年</span><span class="time" title="时间">正月</span>，封功臣。良未尝有战斗功，<span class="person" title="人名">高帝</span>曰：<span class="quoted">"运筹策帷帐中，决胜千里外，子房功也。自择<span class="place" title="地名">齐</span>三万户。"</span>良曰：<span class="quoted">"始臣起下邳，与上会留，此天以臣授陛下。陛下用臣计，幸而时中，臣原封留足矣，不敢当三万户。"</span>乃封<span class="person" title="人名">张良</span>为留<span class="official" title="官职">侯</span>，与<span class="person" title="人名">萧何</span>等俱封。</p>

<p><a href="#pn-19" id="pn-19" class="para-num" title="点击复制链接">19</a> 上已封大功臣二十馀人，其馀日夜争功不决，未得行封。上在<span class="place" title="地名">雒阳</span>南宫，从复道望见诸将往往相与坐沙中语。上曰：<span class="quoted">"此何语？"</span>留<span class="official" title="官职">侯</span>曰：<span class="quoted">"陛下不知乎？此谋反耳。"</span>上曰：<span class="quoted">"天下属安定，何故反乎？"</span>留<span class="official" title="官职">侯</span>曰：<span class="quoted">"陛下起<span class="artifact" title="器物/书名">布</span>衣，以此属取天下，今陛下为天子，而所封皆萧、曹故人所亲爱，而所诛者皆生平所仇怨。今军吏计功，以天下不足遍封，此属畏陛下不能尽封，恐又见疑平生过失及诛，故即相聚谋反耳。"</span>上乃忧曰：<span class="quoted">"为之柰何？"</span>留<span class="official" title="官职">侯</span>曰：<span class="quoted">"上平生所憎，群臣所共知，谁最甚者？"</span>上曰：<span class="quoted">"雍齿与我故，数尝窘辱我。我欲杀之，为其功多，故不忍。"</span>留<span class="official" title="官职">侯</span>曰：<span class="quoted">"今急先封雍齿以示群臣，群臣见雍齿封，则人人自坚矣。"</span>於是上乃置酒，封雍齿为什方<span class="official" title="官职">侯</span>，而急趣<span class="official" title="官职">丞相</span>、<span class="official" title="官职">御史</span>定功行封。群臣罢酒，皆喜曰：<span class="quoted">"雍齿尚为<span class="official" title="官职">侯</span>，我属无患矣。"</span></p>

<p><a href="#pn-20" id="pn-20" class="para-num" title="点击复制链接">20</a> 刘敬说<span class="person" title="人名">高帝</span>曰：<span class="quoted">"都<span class="place" title="地名">关中</span>。"</span>上疑之。左右大臣皆<span class="place" title="地名">山东</span>人，多劝上都<span class="place" title="地名">雒阳</span>：<span class="quoted">"<span class="place" title="地名">雒阳</span>东有<span class="place" title="地名">成皋</span>，西有殽黾，倍河，向伊雒，其固亦足恃。"</span>留<span class="official" title="官职">侯</span>曰：<span class="quoted">"<span class="place" title="地名">雒阳</span>虽有此固，其中小，不过数百里，田地薄，四面受敌，此非用武之国也。夫<span class="place" title="地名">关中</span>左殽函，右陇<span class="place" title="地名">蜀</span>，沃野千里，南有<span class="place" title="地名">巴</span>蜀之饶，北有<span class="tribe" title="族群">胡</span>苑之利，阻三面而守，独以一面东制诸<span class="official" title="官职">侯</span>。诸<span class="official" title="官职">侯</span>安定，河渭漕輓天下，西给京师；诸<span class="official" title="官职">侯</span>有变，顺流而下，足以委输。此所谓<span class="artifact" title="器物/书名">金</span>城千里，天府之国也，刘敬说是也。"</span>於是<span class="person" title="人名">高帝</span>即日驾，西都<span class="place" title="地名">关中</span>。</p>

<p><a href="#pn-21" id="pn-21" class="para-num" title="点击复制链接">21</a> 留<span class="official" title="官职">侯</span>从入关。留<span class="official" title="官职">侯</span>性多病，即道引不食穀，杜门不出岁馀。</p>


<h3>四皓保储</h3>

<p><a href="#pn-22" id="pn-22" class="para-num" title="点击复制链接">22</a> 上欲废太子，立<span class="person" title="人名">戚夫人</span>子<span class="place" title="地名">赵</span>王如意。大臣多谏争，未能得坚决者也。<span class="person" title="人名">吕后</span>恐，不知所为。人或谓<span class="person" title="人名">吕后</span>曰：<span class="quoted">"留<span class="official" title="官职">侯</span>善画计筴，上信用之。"</span><span class="person" title="人名">吕后</span>乃使建成<span class="official" title="官职">侯</span>吕泽劫留<span class="official" title="官职">侯</span>，曰：<span class="quoted">"君常为上谋臣，今上欲易太子，君安得高枕而卧乎？"</span>留<span class="official" title="官职">侯</span>曰：<span class="quoted">"始上数在困急之中，幸用臣筴。今天下安定，以爱欲易太子，骨肉之间，虽臣等百馀人何益。"</span>吕泽彊要曰：<span class="quoted">"为我画计。"</span>留<span class="official" title="官职">侯</span>曰：<span class="quoted">"此难以口舌争也。顾上有不能致者，天下有四人。四人者年老矣，皆以为上慢侮人，故逃匿山中，义不为<span class="dynasty" title="朝代/氏族">汉</span>臣。然上高此四人。今<span class="official" title="官职">公</span>诚能无爱金<span class="artifact" title="器物/书名">玉</span>璧<span class="artifact" title="器物/书名">帛</span>，<span class="institution" title="制度">令</span>太子为书，卑辞安<span class="artifact" title="器物/书名">车</span>，因使辩士固请，宜来。来，以为客，时时从入朝，<span class="institution" title="制度">令</span>上见之，则必异而问之。问之，上知此四人贤，则一助也。"</span>於是<span class="person" title="人名">吕后</span>令吕泽使人奉太子书，卑辞厚<span class="institution" title="制度">礼</span>，迎此四人。四人至，客建成<span class="official" title="官职">侯</span>所。</p>

<p><a href="#pn-23" id="pn-23" class="para-num" title="点击复制链接">23</a> 汉<span class="time" title="时间">十一年</span>，<span class="person" title="人名">黥布</span>反，上病，欲使太子将，往击之。四人相谓曰：<span class="quoted">"凡来者，将以存太子。太子将兵，事危矣。"</span>乃说建成<span class="official" title="官职">侯</span>曰：<span class="quoted">"太子将兵，有功则位不益太子；无功还，则从此受祸矣。且太子所与俱诸将，皆尝与上定天下枭将也，今使太子将之，此无异使<span class="flora-fauna" title="动植物">羊</span>将狼也，皆不肯为尽力，其无功必矣。臣闻<span class="quoted">\'母爱者子抱\'</span>，今<span class="person" title="人名">戚夫人</span>日夜待御，<span class="place" title="地名">赵</span>王如意常抱居前，上曰<span class="quoted">\'终不使不肖子居爱子之上\'</span>，明乎其<span class="place" title="地名">代</span>太子位必矣。君何不急请<span class="person" title="人名">吕后</span>承间为上泣言：<span class="quoted">\'<span class="person" title="人名">黥布</span>，天下猛将也，善用兵，今诸将皆陛下故等夷，乃<span class="institution" title="制度">令</span>太子将此属，无异使<span class="flora-fauna" title="动植物">羊</span>将狼，莫肯为用，且使<span class="artifact" title="器物/书名">布</span>闻之，则<span class="artifact" title="器物/书名">鼓</span>行而西耳。上虽病，彊载辎<span class="artifact" title="器物/书名">车</span>，卧而护之，诸将不敢不尽力。上虽苦，为妻子自彊。\'</span>"</span>於是吕泽立夜见<span class="person" title="人名">吕后</span>，<span class="person" title="人名">吕后</span>承间为上泣涕而言，如四人意。上曰：<span class="quoted">"吾惟竖子固不足遣，而<span class="official" title="官职">公</span>自行耳。"</span>於是上自将兵而东，群臣居守，皆送至灞上。留<span class="official" title="官职">侯</span>病，自彊起，至曲邮，见上曰：<span class="quoted">"臣宜从，病甚。<span class="place" title="地名">楚</span>人剽疾，原上无与<span class="place" title="地名">楚</span>人争锋。"</span>因说上曰：<span class="quoted">"<span class="institution" title="制度">令</span>太子为<span class="official" title="官职">将军</span>，监<span class="place" title="地名">关中</span>兵。"</span>上曰：<span class="quoted">"子房虽病，彊卧而傅太子。"</span>是时<span class="person" title="人名">叔孙通</span>为<span class="official" title="官职">太傅</span>，留<span class="official" title="官职">侯</span>行<span class="official" title="官职">少傅</span>事。</p>

<p><a href="#pn-24" id="pn-24" class="para-num" title="点击复制链接">24</a> 汉<span class="time" title="时间">十二年</span>，上从击破<span class="artifact" title="器物/书名">布</span>军归，疾益甚，愈欲易太子。留<span class="official" title="官职">侯</span>谏，不听，因疾不视事。叔孙<span class="official" title="官职">太傅</span>称说引古今，以死争太子。上详许之，犹欲易之。及<span class="place" title="地名">燕</span>，置酒，太子侍。四人从太子，年皆八十有馀，须眉皓白，衣冠甚伟。上怪之，问曰：<span class="quoted">"彼何为者？"</span>四人前对，各言名姓，曰东园<span class="official" title="官职">公</span>，角里先生，绮里季，<span class="time" title="时间">夏</span>黄<span class="official" title="官职">公</span>。上乃大惊，曰：<span class="quoted">"吾求<span class="official" title="官职">公</span>数岁，<span class="official" title="官职">公</span>辟逃我，今<span class="official" title="官职">公</span>何自从吾兒游乎？"</span>四人皆曰：<span class="quoted">"陛下轻士善骂，臣等义不受辱，故恐而亡匿。窃闻太子为人仁孝，恭敬爱士，天下莫不延颈欲为太子死者，故臣等来耳。"</span>上曰：<span class="quoted">"烦<span class="official" title="官职">公</span>幸卒调护太子。"</span></p>

<p><a href="#pn-25" id="pn-25" class="para-num" title="点击复制链接">25</a> 四人为寿已毕，趋去。上目送之，召<span class="person" title="人名">戚夫人</span>指示四人者曰：<span class="quoted">"我欲易之，彼四人辅之，羽翼已成，难动矣。<span class="person" title="人名">吕后</span>真而主矣。"</span><span class="person" title="人名">戚夫人</span>泣，上曰：<span class="quoted">"为我<span class="place" title="地名">楚</span>舞，吾为若<span class="place" title="地名">楚</span>歌。"</span>歌曰：<span class="quoted">"鸿鹄高飞，一举千里。羽翮已就，横绝四海。横绝四海，当可柰何！虽有矰缴，尚安所施！"</span>歌数阕，<span class="person" title="人名">戚夫人</span>嘘唏流涕，上起去，罢酒。竟不易太子者，留<span class="official" title="官职">侯</span>本招此四人之力也。</p>


<h3>退隐辞世</h3>

<p><a href="#pn-26" id="pn-26" class="para-num" title="点击复制链接">26</a> 留<span class="official" title="官职">侯</span>从上击<span class="place" title="地名">代</span>，出奇计<span class="artifact" title="器物/书名">马</span>邑下，及立<span class="person" title="人名">萧何</span>相国，所与上从容言天下事甚众，非天下所以存亡，故不著。留<span class="official" title="官职">侯</span>乃称曰：<span class="quoted">"家世相<span class="place" title="地名">韩</span>，及<span class="place" title="地名">韩</span>灭，不爱万<span class="artifact" title="器物/书名">金</span>之资，为<span class="place" title="地名">韩</span>报雠彊<span class="dynasty" title="朝代/氏族">秦</span>，天下振动。今以三寸舌为帝者师，封万户，位<span class="official" title="官职">列侯</span>，此<span class="artifact" title="器物/书名">布</span>衣之极，於良足矣。原弃人间事，欲从赤<span class="flora-fauna" title="动植物">松</span>子游耳。"</span>乃学辟穀，道引轻身。会<span class="person" title="人名">高帝</span>崩，<span class="person" title="人名">吕后</span>德留<span class="official" title="官职">侯</span>，乃彊食之，曰：<span class="quoted">"人生一世间，如白驹过隙，何至自苦如此乎！"</span>留<span class="official" title="官职">侯</span>不得已，彊听而食。</p>

<p><a href="#pn-27" id="pn-27" class="para-num" title="点击复制链接">27</a> 後<span class="time" title="时间">八年</span>卒，谥为文成<span class="official" title="官职">侯</span>。子不疑<span class="place" title="地名">代</span>侯。</p>

<p><a href="#pn-28" id="pn-28" class="para-num" title="点击复制链接">28</a> 子房始所见下邳圯上老父与太<span class="official" title="官职">公</span>书者，後<span class="time" title="时间">十三年</span>从<span class="person" title="人名">高帝</span>过<span class="place" title="地名">济北</span>，果见穀城山下黄石，取而葆祠之。留<span class="official" title="官职">侯</span>死，并葬黄石。每上冢伏腊，祠黄石。</p>

<p><a href="#pn-29" id="pn-29" class="para-num" title="点击复制链接">29</a> 留<span class="official" title="官职">侯</span>不疑，孝<span class="person" title="人名">文帝</span>五年坐不敬，国除。</p>


<h2>太史公曰</h2>

<blockquote>
[NOTE] 学者多言无鬼神，然言有物。至如留<span class="official" title="官职">侯</span>所见老父予书，亦可怪矣。<span class="person" title="人名">高祖</span>离困者数矣，而留<span class="official" title="官职">侯</span>常有功力焉，岂可谓非天乎？上曰：<span class="quoted">"夫运筹筴帷帐之中，决胜千里外，吾不如子房。"</span>余以为其人计魁梧奇伟，至见其图，状貌如妇人好女。盖孔子曰：<span class="quoted">"以貌取人，失之子羽。"</span>留<span class="official" title="官职">侯</span>亦云。<br>
</blockquote>

<blockquote>
[NOTE] 留<span class="official" title="官职">侯</span>倜傥，志怀愤惋。五<span class="place" title="地名">代</span>相<span class="place" title="地名">韩</span>，一朝归<span class="dynasty" title="朝代/氏族">汉</span>。进履宜假，运筹神算。横阳既立，申徒作扞。灞上扶危，<span class="place" title="地名">固陵</span>静乱。人称三杰，辩推八难。赤<span class="flora-fauna" title="动植物">松</span>原游，白驹难绊。嗟彼雄略，曾非魁岸。<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="054_曹相国世家.html" class="nav-prev">← 上一页</a>
    <a href="056_陈丞相世家.html" class="nav-next">下一页 →</a>
</nav>
</body>
</html>
