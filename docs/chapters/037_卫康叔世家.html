<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>037_卫康叔世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="036_陈杞世家.html" class="nav-prev">← 上一页</a>
    <a href="038_宋微子世家.html" class="nav-next">下一页 →</a>
</nav>
<h1>037 卫康叔世家 <a href="../original_text/037_卫康叔世家.txt" class="original-text-link">原文</a></h1>

<h2>标题</h2>
<p>卫康叔世家</p>


<h2>康叔封为武王少弟</h2>

<p><a href="#pn-1.1" id="pn-1.1" class="para-num" title="点击复制链接">1.1</a> 卫康叔名封，周武王同母少弟也。其次尚有厓季，厓季最少。</p>


<h2>康叔受封治殷遗民</h2>

<p><a href="#pn-2.2" id="pn-2.2" class="para-num" title="点击复制链接">2.2</a> 武王已克殷纣，复以殷馀民封纣子武庚禄父，比诸侯，以奉其先祀勿绝。为武庚未集，恐其有贼心，武王乃令其弟管叔、蔡叔傅相武庚禄父，以和其民。武王既崩，成王少。周公旦代成王治，当国。管叔、蔡叔疑周公，乃与武庚禄父作乱，欲攻成周。周公旦以成王命兴师伐殷，杀武庚禄父、管叔，放蔡叔，以武庚殷馀民封康叔为卫君，居河、淇间故商墟。</p>

<p><a href="#pn-3.3" id="pn-3.3" class="para-num" title="点击复制链接">3.3</a> 周公旦惧康叔齿少，乃申告康叔曰：<span class="quoted">"必求殷之贤人君子长者，问其先殷所以兴，所以亡，而务爱民。"</span>告以纣所以亡者以淫於酒，酒之失，妇人是用，故纣之乱自此始。为梓材，示君子可法则。故谓之康诰、酒诰、梓材以命之。康叔之国，既以此命，能和集其民，民大说。</p>


<h2>成王举康叔为司寇</h2>

<p><a href="#pn-4.4" id="pn-4.4" class="para-num" title="点击复制链接">4.4</a> 成王长，用事，举康叔为周司寇，赐卫宝祭器，以章有德。</p>


<h2>卫国早期世系</h2>

<p><a href="#pn-5.5" id="pn-5.5" class="para-num" title="点击复制链接">5.5</a> 康叔卒，子康伯代立。康伯卒，子考伯立。考伯卒，子嗣伯立。嗣伯卒，子榅伯立。榅伯卒，子靖伯立。靖伯卒，子贞伯立。贞伯卒，子顷侯立。</p>

<p><a href="#pn-6.6" id="pn-6.6" class="para-num" title="点击复制链接">6.6</a> 顷侯厚赂周夷王，夷王命卫为侯。顷侯立十二年卒，子釐侯立。</p>

<p><a href="#pn-7.7" id="pn-7.7" class="para-num" title="点击复制链接">7.7</a> 釐侯十三年，周厉王出饹于彘，共和行政焉。二十八年，周宣王立。</p>


<h2>共伯与武公争位</h2>

<p><a href="#pn-8.8" id="pn-8.8" class="para-num" title="点击复制链接">8.8</a> 四十二年，釐侯卒，太子共伯馀立为君。共伯弟和有宠於釐侯，多予之赂；和以其赂赂士，以袭攻共伯於墓上，共伯入釐侯羡自杀。卫人因葬之釐侯旁，谥曰共伯，而立和为卫侯，是为武公。</p>


<h2>武公佐周有功</h2>

<p><a href="#pn-9.9" id="pn-9.9" class="para-num" title="点击复制链接">9.9</a> 武公即位，修康叔之政，百姓和集。四十二年，犬戎杀周幽王，武公将兵往佐周平戎，甚有功，周平王命武公为公。五十五年，卒，子庄公扬立。</p>


<h2>庄公立州吁为将</h2>

<p><a href="#pn-10.10" id="pn-10.10" class="para-num" title="点击复制链接">10.10</a> 庄公五年，取齐女为夫人，好而无子。又取陈女为夫人，生子，蚤死。陈女女弟亦幸於庄公，而生子完。完母死，庄公令夫人齐女子之，立为太子。庄公有宠妾，生子州吁。十八年，州吁长，好兵，庄公使将。石碏谏庄公曰：<span class="quoted">"庶子好兵，使将，乱自此起。"</span>不听。二十三年，庄公卒，太子完立，是为桓公。</p>


<h2>州吁弑桓公与石碏除乱</h2>

<p><a href="#pn-11.11" id="pn-11.11" class="para-num" title="点击复制链接">11.11</a> 桓公二年，弟州吁骄奢，桓公绌之，州吁出饹。十三年，郑伯弟段攻其兄，不胜，亡，而州吁求与之友。十六年，州吁收聚卫亡人以袭杀桓公，州吁自立为卫君。为郑伯弟段欲伐郑，请宋、陈、蔡与俱，三国皆许州吁。州吁新立，好兵，弑桓公，卫人皆不爱。石碏乃因桓公母家於陈，详为善州吁。至郑郊，石碏与陈侯共谋，使右宰丑进食，因杀州吁于濮，而迎桓公弟晋於邢而立之，是为宣公。</p>


<h2>宣公夺太子妻与伋寿争死</h2>

<p><a href="#pn-12.12" id="pn-12.12" class="para-num" title="点击复制链接">12.12</a> 宣公七年，鲁弑其君隐公。九年，宋督弑其君殇公，及孔父。十年，晋曲沃庄伯弑其君哀侯。</p>

<p><a href="#pn-13.13" id="pn-13.13" class="para-num" title="点击复制链接">13.13</a> 十八年，初，宣公爱夫人夷姜，夷姜生子伋，以为太子，而令右公子傅之。右公子为太子取齐女，未入室，而宣公见所欲为太子妇者好，说而自取之，更为太子取他女。宣公得齐女，生子寿、子朔，令左公子傅之。太子伋母死，宣公正夫人与朔共谗恶太子伋。宣公自以其夺太子妻也，心恶太子，欲废之。及闻其恶，大怒，乃使太子伋於齐而令盗遮界上杀之，与太子白旄，而告界盗见持白旄者杀之。且行，子朔之兄寿，太子异母弟也，知朔之恶太子而君欲杀之，乃谓太子曰：<span class="quoted">"界盗见太子白旄，即杀太子，太子可毋行。"</span>太子曰：<span class="quoted">"逆父命求生，不可。"</span>遂行。寿见太子不止，扑盗其沧旄而先驰至界。界盗见其验，即杀之。寿已死，而太子伋又至，谓盗曰：<span class="quoted">"所当杀乃我也。"</span>盗并杀太子伋，以报宣公。宣公乃以子朔为太子。十九年，宣公卒，太子朔立，是为惠公。</p>


<h2>惠公出奔与黔牟代立</h2>

<p><a href="#pn-14.14" id="pn-14.14" class="para-num" title="点击复制链接">14.14</a> 左右公子不平朔之立也，惠公四年，左右公子怨惠公之谗杀前太子伋而代立，乃作乱，攻惠公，立太子伋之弟黔牟为君，惠公饹齐。</p>

<p><a href="#pn-15.15" id="pn-15.15" class="para-num" title="点击复制链接">15.15</a> 卫君黔牟立八年，齐襄公率诸侯奉王命共伐卫，纳卫惠公，诛左右公子。卫君黔牟饹于周，惠公复立。惠公立三年出亡，亡八年复入，与前通年凡十三年矣。</p>


<h2>惠公怨周伐之</h2>

<p><a href="#pn-16.16" id="pn-16.16" class="para-num" title="点击复制链接">16.16</a> 二十五年，惠公怨周之容舍黔牟，与燕伐周。周惠王饹温，卫、燕立惠王弟穨为王。二十九年，郑复纳惠王。三十一年，惠公卒，子懿公赤立。</p>


<h2>懿公好鹤亡国</h2>

<p><a href="#pn-17.17" id="pn-17.17" class="para-num" title="点击复制链接">17.17</a> 懿公即位，好鹤，淫乐奢侈。九年，翟伐卫，卫懿公欲发兵，兵或畔。大臣言曰：<span class="quoted">"君好穀，穀可令击翟。"</span>翟於是遂入，杀懿公。</p>


<h2>戴公至文公</h2>

<p><a href="#pn-18.18" id="pn-18.18" class="para-num" title="点击复制链接">18.18</a> 懿公之立也，百姓大臣皆不服。自懿公父惠公朔之谗杀太子伋代立至於懿公，常欲败之，卒灭惠公之後而更立黔牟之弟昭伯顽之子申为君，是为戴公。</p>

<p><a href="#pn-19.19" id="pn-19.19" class="para-num" title="点击复制链接">19.19</a> 戴公申<span class="time" title="时间">元年</span>卒。齐桓公以卫数乱，乃率诸侯伐翟，为卫筑楚丘，立戴公弟毁为卫君，初，翟杀懿公也，卫人怜之，思复立宣公前死太子伋之後，伋子又死，而代伋死者子寿又无子。太子伋同母弟二人：其一曰黔牟，黔牟尝代惠公为君，八年复去；其二曰昭伯。昭伯、黔牟皆已前死，故立昭伯子申为戴公。戴公卒，复立其弟毁为文公。</p>


<h2>文公治卫</h2>

<p><a href="#pn-20.20" id="pn-20.20" class="para-num" title="点击复制链接">20.20</a> 文公初立，轻赋平罪，身自劳，与百姓同苦，以收卫民。</p>

<p><a href="#pn-21.21" id="pn-21.21" class="para-num" title="点击复制链接">21.21</a> 十六年，晋公子重耳过，无礼。十七年，齐桓公卒。二十五年，文公卒，子成公郑立。</p>


<h2>成公与晋之纠葛</h2>

<p><a href="#pn-22.22" id="pn-22.22" class="para-num" title="点击复制链接">22.22</a> 成公三年，晋欲假道於卫救宋，成公不许。晋更从南河度，救宋。徵师於卫，卫大夫欲许，成公不肯。大夫元咺攻成公，成公出饹。晋文公重耳伐卫，分其地予宋，讨前过无礼及不救宋患也。卫成公遂出奔陈。二岁，如周求入，与晋文公会。晋使人鸩卫成公，成公私於周主鸩，令薄，得不死。已而周为请晋文公，卒入之卫，而诛元亘，卫君瑕出饹。七年，晋文公卒。十二年，成公朝晋襄公。十四年，秦穆公卒。二十六年，齐邴歜弑其君懿公。三十五年，成公卒，子穆公立。</p>


<h2>穆公至献公</h2>

<p><a href="#pn-23.23" id="pn-23.23" class="para-num" title="点击复制链接">23.23</a> 穆公二年，楚庄王伐陈，杀夏徵舒。三年，楚庄王围郑，郑降，复释之。十一年，孙良夫救鲁伐齐，复得侵地。穆公卒，子定公臧立。定公十二年卒，子献公衎立。</p>


<h2>献公被逐与殇公立</h2>

<p><a href="#pn-24.24" id="pn-24.24" class="para-num" title="点击复制链接">24.24</a> 献公十三年，公令师曹教宫妾鼓琴，妾不善，曹笞之。妾以幸恶曹於公，公亦笞曹三百。十八年，献公戒孙文子、甯惠子食，皆往。日旰不召，而去射鸿於囿。二子从之，公不释射服与之言。二子怒，如宿。孙文子子数侍公饮，使师曹歌巧言之卒章。师曹又怒公之尝笞三百，乃歌之，欲以怒孙文子，报卫献公。文子语蘧伯玉，伯玉曰：<span class="quoted">"臣不知也。"</span>遂攻出献公。献公奔齐，齐置卫献公於聚邑。孙文子、甯惠子共立定公弟秋为卫君，是为殇公。</p>

<p><a href="#pn-25.25" id="pn-25.25" class="para-num" title="点击复制链接">25.25</a> 殇公秋立，封孙文子林父於宿。十二年，甯喜与孙林父争宠相恶，殇公使甯喜攻孙林父。林父饹晋，复求入故卫献公。献公在齐，齐景公闻之，与卫献公如晋求入。晋为伐卫，诱与盟。卫殇公会晋平公，平公执殇公与甯喜而复入卫献公。献公亡在外十二年而入。</p>

<p><a href="#pn-26.26" id="pn-26.26" class="para-num" title="点击复制链接">26.26</a> 献公後<span class="time" title="时间">元年</span>，诛甯喜。</p>


<h2>延陵季子过卫评论</h2>

<p><a href="#pn-27.27" id="pn-27.27" class="para-num" title="点击复制链接">27.27</a> 三年，吴延陵季子使过卫，见蘧伯玉、史，曰：<span class="quoted">"卫多君子，其国无故。"</span>过宿，孙林父为击磬，曰：<span class="quoted">"不乐，音大悲，使卫乱乃此矣。"</span>是年，献公卒，子襄公恶立。</p>


<h2>襄公与灵公立</h2>

<p><a href="#pn-28.28" id="pn-28.28" class="para-num" title="点击复制链接">28.28</a> 襄公六年，楚灵王会诸侯，襄公称病不往。</p>

<p><a href="#pn-29.29" id="pn-29.29" class="para-num" title="点击复制链接">29.29</a> 九年，襄公卒。初，襄公有贱妾，幸之，有身，梦有人谓曰：<span class="quoted">"我康叔也，令若子必有卫，名而子曰'元'。"</span>妾怪之，问孔成子。成子曰：<span class="quoted">"康叔者，卫祖也。"</span>及生子，男也，以告襄公。襄公曰：<span class="quoted">"天所置也。"</span>名之曰元。襄公夫人无子，於是乃立元为嗣，是为灵公。</p>


<h2>灵公时孔子来卫与蒯聩之乱</h2>

<p><a href="#pn-30.30" id="pn-30.30" class="para-num" title="点击复制链接">30.30</a> 灵公五年，朝晋昭公。六年，楚公子弃疾弑灵王自立，为平王。十一年，火。</p>

<p><a href="#pn-30.31" id="pn-30.31" class="para-num" title="点击复制链接">30.31</a> 三十八年，孔子来，禄之如鲁。後有隙，孔子去。後复来。</p>

<p><a href="#pn-31.32" id="pn-31.32" class="para-num" title="点击复制链接">31.32</a> 三十九年，太子蒯聩与灵公夫人南子有恶，欲杀南子。蒯聩与其徒戏阳谋，朝，使杀夫人。戏阳後悔，不果。蒯聩数目之，夫人觉之，惧，呼曰：<span class="quoted">"太子欲杀我！"</span>灵公怒，太子蒯聩饹宋，已而之晋赵氏。</p>


<h2>出公立与蒯聩争位</h2>

<p><a href="#pn-32.33" id="pn-32.33" class="para-num" title="点击复制链接">32.33</a> 四十二年<span class="time" title="时间">春</span>，灵公游于郊，令子郢仆。郢，灵公少子也，字子南。灵公怨太子出饹，谓郢曰：<span class="quoted">"我将立若为後。"</span>郢对曰：<span class="quoted">"郢不足以辱社稷，君更图之。"</span><span class="time" title="时间">夏</span>，灵公卒，夫人命子郢为太子，曰：<span class="quoted">"此灵公命也。"</span>郢曰：<span class="quoted">"亡人太子蒯聩之子辄在也，不敢当。"</span>於是卫乃以辄为君，是为出公。</p>

<p><a href="#pn-32.34" id="pn-32.34" class="para-num" title="点击复制链接">32.34</a> <span class="time" title="时间">六月</span><span class="time" title="时间">乙酉</span>，赵简子欲入蒯聩，乃令阳虎诈命卫十馀人衰绖归，简子送蒯聩。卫人闻之，发兵击蒯聩。蒯聩不得入，入宿而保，卫人亦罢兵。</p>

<p><a href="#pn-33.35" id="pn-33.35" class="para-num" title="点击复制链接">33.35</a> 出公辄四年，齐田乞弑其君孺子。八年，齐鲍子弑其君悼公。</p>

<p><a href="#pn-33.36" id="pn-33.36" class="para-num" title="点击复制链接">33.36</a> 孔子自陈入卫。九年，孔文子问兵於仲尼，仲尼不对。其後鲁迎仲尼，仲尼反鲁。</p>


<h2>孔悝之乱与子路之死</h2>

<p><a href="#pn-34.37" id="pn-34.37" class="para-num" title="点击复制链接">34.37</a> 十二年，初，孔圉文子取太子蒯聩之姊，生悝。孔氏之竖浑良夫美好，孔文子卒，良夫通於悝母。太子在宿，悝母使良夫於太子。太子与良夫言曰：<span class="quoted">"苟能入我国，报子以乘轩，免子三死，毋所与。"</span>与之盟，许以悝母为妻。闰月，良夫与太子入，舍孔氏之外圃。昏，二人蒙衣而乘，宦者罗御，如孔氏。孔氏之老栾甯问之，称姻妾以告。遂入，適伯姬氏。既食，悝母杖戈而先，太子与五人介，舆猳从之。伯姬劫悝於厕，彊盟之，遂劫以登台。栾甯将饮酒，炙未熟，闻乱，使告仲由。召护驾乘车，行爵食炙，奉出公辄奔鲁。</p>

<p><a href="#pn-35.38" id="pn-35.38" class="para-num" title="点击复制链接">35.38</a> 仲由将入，遇子羔将出，曰：<span class="quoted">"门已闭矣。"</span>子路曰：<span class="quoted">"吾姑至矣。"</span>子羔曰：<span class="quoted">"不及，莫践其难。"</span>子路曰：<span class="quoted">"食焉不辟其难。"</span>子羔遂出。子路入，及门，公孙敢阖门，曰：<span class="quoted">"毋入为也！"</span>子路曰：<span class="quoted">"是公孙也？求利而逃其难。由不然，利其禄，必救其患。"</span>有使者出，子路乃得入。曰：<span class="quoted">"太子焉用孔悝？虽杀之，必或继之。"</span>且曰：<span class="quoted">"太子无勇。若燔台，必舍孔叔。"</span>太子闻之，惧，下石乞、盂黡敌子路，以戈击之，割缨。子路曰：<span class="quoted">"君子死，冠不免。"</span>结缨而死。孔子闻卫乱，曰：<span class="quoted">"嗟乎！柴也其来乎？由也其死矣。"</span>孔悝竟立太子蒯聩，是为庄公。</p>


<h2>庄公即位</h2>

<p><a href="#pn-36.39" id="pn-36.39" class="para-num" title="点击复制链接">36.39</a> 庄公蒯聩者，出公父也，居外，怨大夫莫迎立。<span class="time" title="时间">元年</span>即位，欲尽诛大臣，曰：<span class="quoted">"寡人居外久矣，子亦尝闻之乎？"</span>群臣欲作乱，乃止。</p>

<p><a href="#pn-37.40" id="pn-37.40" class="para-num" title="点击复制链接">37.40</a> 二年，鲁孔丘卒。</p>


<h2>卫国末期频繁政变</h2>

<p><a href="#pn-38.41" id="pn-38.41" class="para-num" title="点击复制链接">38.41</a> 三年，庄公上城，见戎州。曰：<span class="quoted">"戎虏何为是？"</span>戎州病之。<span class="time" title="时间">十月</span>，戎州告赵简子，简子围卫。<span class="time" title="时间">十一月</span>，庄公出奔，卫人立公子斑师为卫君。齐伐卫，虏斑师，更立公子起为卫君。</p>

<p><a href="#pn-39.42" id="pn-39.42" class="para-num" title="点击复制链接">39.42</a> 卫君起<span class="time" title="时间">元年</span>，卫石曼尃逐其君起，起奔齐。卫出公辄自齐复归立。初，出公立十二年亡，亡在外四年复入。出公後<span class="time" title="时间">元年</span>，赏从亡者。立二十一年卒，出公季父黔攻出公子而自立，是为悼公。</p>


<h2>卫国衰微</h2>

<p><a href="#pn-40.43" id="pn-40.43" class="para-num" title="点击复制链接">40.43</a> 悼公五年卒，子敬公弗立。敬公十九年卒，子昭公纠立。是时三晋彊，卫如小侯，属之。</p>

<p><a href="#pn-41.44" id="pn-41.44" class="para-num" title="点击复制链接">41.44</a> 昭公六年，公子亹弑之代立，是为怀公。怀公十一年，公子穨弑怀公而代立，是为慎公。慎公父，公子適；適父，敬公也。慎公四十二年卒，子声公训立。声公十一年卒，子成侯立。</p>

<p><a href="#pn-42.45" id="pn-42.45" class="para-num" title="点击复制链接">42.45</a> 成侯十一年，公孙鞅入秦。十六年，卫更贬号曰侯。</p>


<h2>卫降为侯为君</h2>

<p><a href="#pn-43.46" id="pn-43.46" class="para-num" title="点击复制链接">43.46</a> 二十九年，成侯卒，子平侯立。平侯八年卒，子嗣君立。</p>

<p><a href="#pn-43.47" id="pn-43.47" class="para-num" title="点击复制链接">43.47</a> 嗣君五年，更贬号曰君，独有濮阳。</p>

<p><a href="#pn-44.48" id="pn-44.48" class="para-num" title="点击复制链接">44.48</a> 四十二年卒，子怀君立。怀君三十一年，朝魏，魏囚杀怀君。魏更立嗣君弟，是为元君。元君为魏婿，故魏立之。元君十四年，秦拔魏东地，秦初置东郡，更徙卫野王县，而并濮阳为东郡。二十五年，元君卒，子君角立。</p>


<h2>秦灭卫绝祀</h2>

<p><a href="#pn-45.49" id="pn-45.49" class="para-num" title="点击复制链接">45.49</a> 君角九年，秦并天下，立为始皇帝。二十一年，二世废君角为庶人，卫绝祀。</p>


<h2>太史公论卫</h2>

<p><a href="#pn-46.50" id="pn-46.50" class="para-num" title="点击复制链接">46.50</a> 太史公曰：余读世家言，至於宣公之太子以妇见诛，弟寿争死以相让，此与晋太子申生不敢明骊姬之过同，俱恶伤父之志。然卒死亡，何其悲也！或父子相杀，兄弟相灭，亦独何哉？</p>


<h2>全篇总赞</h2>

<p><a href="#pn-47.51" id="pn-47.51" class="para-num" title="点击复制链接">47.51</a> 司寇受封，梓材有作。<br>
成锡厥器，夷加其爵。<br>
暨武能脩，从文始约。<br>
诗美归燕，传矜石碏。<br>
皮冠射鸿，乘轩使穀。<br>
宣纵淫嬖，衅生伋、朔。<br>
蒯聩得罪，出公行恶。<br>
卫祚日衰，失於君角。</p>

<nav class="chapter-nav">
    <a href="../index.html" class="nav-home">回到主页</a>
    <a href="036_陈杞世家.html" class="nav-prev">← 上一页</a>
    <a href="038_宋微子世家.html" class="nav-next">下一页 →</a>
</nav>
</body>
</html>
