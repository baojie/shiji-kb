<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>119_循吏列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="118_淮南衡山列传.html" class="nav-prev">← 上一页</a>
    <a href="120_汲郑列传.html" class="nav-next">下一页 →</a>
</nav>
<h1>119 循吏列传 <a href="../original_text/119_循吏列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <span class="official" title="官职">太史公</span>曰：法令所以导民也，刑罚所以禁奸也。文武不备，良民惧然身修者，官未曾乱也。奉职循理，亦可以为治，何必威严哉？</p>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">孙叔敖</span>者，<span class="dynasty" title="朝代/氏族">楚</span>之处士也。<span class="person" title="人名">虞丘</span><span class="official" title="官职">相</span>进之於<span class="dynasty" title="朝代/氏族">楚</span><span class="official" title="官职">庄王</span>，以自代也。<span class="time" title="时间">三月</span>为<span class="dynasty" title="朝代/氏族">楚</span><span class="official" title="官职">相</span>，施教导民，上下和合，世俗盛美，政缓禁止，吏无奸邪，盗贼不起。<span class="time" title="时间">秋冬</span>则劝民山采，<span class="time" title="时间">春夏</span>以水，各得其所便，民皆乐其生。</p>

<p><a href="#pn-2" id="pn-2" class="para-num" title="点击复制链接">2</a> <span class="official" title="官职">庄王</span>以为<span class="artifact" title="器物/书名">币</span>轻，更以小为大，百姓不便，皆去其业。<span class="official" title="官职">市令</span>言之<span class="official" title="官职">相</span>曰：<span class="quoted">"市乱，民莫安其处，次行不定。"</span><span class="official" title="官职">相</span>曰：<span class="quoted">"如此几何顷乎？"</span><span class="official" title="官职">市令</span>曰：<span class="quoted">"<span class="time" title="时间">三月</span>顷。"</span><span class="official" title="官职">相</span>曰：<span class="quoted">"罢，吾今令之复矣。"</span>後<span class="time" title="时间">五日</span>，朝，<span class="official" title="官职">相</span>言之王曰：<span class="quoted">"前<span class="time" title="时间">日</span>更<span class="artifact" title="器物/书名">币</span>，以为轻。今<span class="official" title="官职">市令</span>来言曰"</span>市乱，民莫安其处，次行之不定<span class="quoted">"。臣请遂令复如故。"</span>王许之，下令<span class="time" title="时间">三日</span>而市复如故。</p>

<p><a href="#pn-3" id="pn-3" class="para-num" title="点击复制链接">3</a> <span class="dynasty" title="朝代/氏族">楚</span>民俗好庳车，王以为庳车不便<span class="flora-fauna" title="动植物">马</span>，欲下令使高之。<span class="official" title="官职">相</span>曰：<span class="quoted">"令数下，民不知所从，不可。王必欲高车，臣请教闾里使高其困。乘车者皆君子，君子不能数下车。"</span>王许之。居<span class="time" title="时间">半岁</span>，民悉自高其车。</p>

<p><a href="#pn-4" id="pn-4" class="para-num" title="点击复制链接">4</a> 此不教而民从其化，近者视而效之，远者四面望而法之。故三得<span class="official" title="官职">相</span>而不喜，知其材自得之也；三去<span class="official" title="官职">相</span>而不悔，知非己之罪也。</p>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">子产</span>者，<span class="dynasty" title="朝代/氏族">郑</span>之列<span class="official" title="官职">大夫</span>也。<span class="dynasty" title="朝代/氏族">郑</span><span class="official" title="官职">昭君</span>之时，以所爱<span class="person" title="人名">徐挚</span>为<span class="official" title="官职">相</span>，国乱，上下不亲，父子不和。<span class="official" title="官职">大宫</span><span class="official" title="官职">子期</span>言之君，以<span class="person" title="人名">子产</span>为<span class="official" title="官职">相</span>。为<span class="official" title="官职">相</span>一年，竖子不戏狎，斑白不提挈，僮子不犁畔。二年，市不豫贾。三年，门不<span class="time" title="时间">夜</span>关，道不拾遗。四年，田器不归。五年，士无尺籍，丧期不令而治。治<span class="dynasty" title="朝代/氏族">郑</span>二十六年而死，丁壮号哭，老人兒啼，曰：<span class="quoted">"<span class="person" title="人名">子产</span>去我死乎！民将安归？"</span></p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">公仪休</span>者，<span class="dynasty" title="朝代/氏族">鲁</span><span class="official" title="官职">博士</span>也。以高弟为<span class="dynasty" title="朝代/氏族">鲁</span><span class="official" title="官职">相</span>。奉法循理，无所变更，百官自正。使食禄者不得与下民争利，受大者不得取小。</p>

<p><a href="#pn-7" id="pn-7" class="para-num" title="点击复制链接">7</a> 客有遗<span class="official" title="官职">相</span><span class="flora-fauna" title="动植物">鱼</span>者，<span class="official" title="官职">相</span>不受。客曰：<span class="quoted">"闻君嗜<span class="flora-fauna" title="动植物">鱼</span>，遗君<span class="flora-fauna" title="动植物">鱼</span>，何故不受也？"</span><span class="official" title="官职">相</span>曰：<span class="quoted">"以嗜<span class="flora-fauna" title="动植物">鱼</span>，故不受也。今为<span class="official" title="官职">相</span>，能自给<span class="flora-fauna" title="动植物">鱼</span>；今受<span class="flora-fauna" title="动植物">鱼</span>而免，谁复给我<span class="flora-fauna" title="动植物">鱼</span>者？吾故不受也。"</span></p>

<p><a href="#pn-8" id="pn-8" class="para-num" title="点击复制链接">8</a> 食茹而美，拔其园<span class="flora-fauna" title="动植物">葵</span>而弃之。见其家织<span class="artifact" title="器物/书名">布</span>好，而疾出其家妇，燔其<span class="artifact" title="器物/书名">机</span>，云<span class="quoted">"欲令农士工女安所雠其货乎"</span>？</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">石奢</span>者，<span class="dynasty" title="朝代/氏族">楚</span><span class="official" title="官职">昭王</span><span class="official" title="官职">相</span>也。坚直廉正，无所阿避。行县，道有杀人者，<span class="official" title="官职">相</span>追之，乃其父也。纵其父而还自系焉。使人言之王曰：<span class="quoted">"杀人者，臣之父也。夫以父立政，不孝也；废法纵罪，非忠也；臣罪当死。"</span>王曰：<span class="quoted">"追而不及，不当伏罪，子其治事矣。"</span><span class="person" title="人名">石奢</span>曰：<span class="quoted">"不私其父，非孝子也；不奉主法，非忠臣也。王赦其罪，上惠也；伏诛而死，臣职也。"</span>遂不受令，自刎而死。</p>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">李离</span>者，<span class="dynasty" title="朝代/氏族">晋</span><span class="official" title="官职">文公</span>之<span class="official" title="官职">理</span>也。过听杀人，自拘当死。<span class="official" title="官职">文公</span>曰：<span class="quoted">"官有贵贱，罚有轻重。下吏有过，非子之罪也。"</span><span class="person" title="人名">李离</span>曰：<span class="quoted">"臣居官为长，不与吏让位；受禄为多，不与下分利。今过听杀人，傅其罪下吏，非所闻也。"</span>辞不受令。<span class="official" title="官职">文公</span>曰：<span class="quoted">"子则自以为有罪，寡人亦有罪邪？"</span><span class="person" title="人名">李离</span>曰：<span class="quoted">"<span class="official" title="官职">理</span>有法，失刑则刑，失死则死。公以臣能听微决疑，故使为<span class="official" title="官职">理</span>。今过听杀人，罪当死。"</span>遂不受令，伏<span class="artifact" title="器物/书名">剑</span>而死。</p>

<p><a href="#pn-11" id="pn-11" class="para-num" title="点击复制链接">11</a> <span class="official" title="官职">太史公</span>曰：<span class="person" title="人名">孙叔敖</span>出一言，<span class="place" title="地名">郢</span>市复。<span class="person" title="人名">子产</span>病死，<span class="dynasty" title="朝代/氏族">郑</span>民号哭。<span class="person" title="人名">公仪子</span>见好<span class="artifact" title="器物/书名">布</span>而家妇逐。<span class="person" title="人名">石奢</span>纵父而死，<span class="dynasty" title="朝代/氏族">楚</span><span class="official" title="官职">昭</span>名立。<span class="person" title="人名">李离</span>过杀而伏<span class="artifact" title="器物/书名">剑</span>，<span class="dynasty" title="朝代/氏族">晋</span><span class="official" title="官职">文</span>以正国法。</p>

<p><a href="#pn-12" id="pn-12" class="para-num" title="点击复制链接">12</a> 奉职循理，为政之先。恤人体国，良史述焉。<span class="person" title="人名">叔孙</span>、<span class="person" title="人名">郑产</span>，自昔称贤。拔<span class="flora-fauna" title="动植物">葵</span>一利，赦父非。<span class="person" title="人名">李离</span>伏<span class="artifact" title="器物/书名">剑</span>，为法而然。</p>

<nav class="chapter-nav">
    <a href="../index.html" class="nav-home">回到主页</a>
    <a href="118_淮南衡山列传.html" class="nav-prev">← 上一页</a>
    <a href="120_汲郑列传.html" class="nav-next">下一页 →</a>
</nav>
</body>
</html>
