<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>104_田叔列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="103_万石张叔列传.html" class="nav-prev">← 上一页</a>
    <a href="105_扁鹊仓公列传.html" class="nav-next">下一页 →</a>
</nav>
<h1>田叔列传 <a href="../original_text/104_田叔列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><a href="../entities/person.html#entity-田叔" class="entity-link"><span class="person" title="人名">田叔</span></a>列传</p>

<h2><a href="#pn-1" id="pn-1" class="para-num" title="点击复制链接">1</a> <a href="../entities/person.html#entity-田叔" class="entity-link"><span class="person" title="人名">田叔</span></a>生平</h2>

<h3><a href="#pn-1.1" id="pn-1.1" class="para-num" title="点击复制链接">1.1</a> 出身与入仕</h3>

<p><a href="../entities/person.html#entity-田叔" class="entity-link"><span class="person" title="人名">田叔</span></a>者，<a href="../entities/place.html#entity-赵" class="entity-link"><span class="place" title="地名">赵</span></a><a href="../entities/place.html#entity-陉城" class="entity-link"><span class="place" title="地名">陉城</span></a>人也。其先，<a href="../entities/dynasty.html#entity-齐" class="entity-link"><span class="dynasty" title="朝代/氏族">齐</span></a><a href="../entities/person.html#entity-田" class="entity-link"><span class="person" title="人名">田</span></a>氏苗裔也。<a href="../entities/person.html#entity-叔" class="entity-link"><span class="person" title="人名">叔</span></a>喜<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>，学<a href="../entities/institution.html#entity-黄老" class="entity-link"><span class="institution" title="制度">黄老</span></a>术於<a href="../entities/person.html#entity-乐巨公" class="entity-link"><span class="person" title="人名">乐巨公</span></a>所。<a href="../entities/person.html#entity-叔" class="entity-link"><span class="person" title="人名">叔</span></a>为人刻廉自喜，喜游诸公。<a href="../entities/dynasty.html#entity-赵" class="entity-link"><span class="dynasty" title="朝代/氏族">赵</span></a>人举之<a href="../entities/official.html#entity-赵相" class="entity-link"><span class="official" title="官职">赵相</span></a><a href="../entities/person.html#entity-赵午" class="entity-link"><span class="person" title="人名">赵午</span></a>，<a href="../entities/person.html#entity-午" class="entity-link"><span class="person" title="人名">午</span></a>言之<a href="../entities/person.html#entity-赵王" class="entity-link"><span class="person" title="人名">赵王</span></a><a href="../entities/person.html#entity-张敖" class="entity-link"><span class="person" title="人名">张敖</span></a>所，<a href="../entities/person.html#entity-赵王" class="entity-link"><span class="person" title="人名">赵王</span></a>以为<a href="../entities/official.html#entity-郎中" class="entity-link"><span class="official" title="官职">郎中</span></a>。数岁，切直廉平，<a href="../entities/person.html#entity-赵王" class="entity-link"><span class="person" title="人名">赵王</span></a>贤之，未及迁。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 贯高谋反与从赵王</h3>

<p>会<a href="../entities/person.html#entity-陈豨" class="entity-link"><span class="person" title="人名">陈豨</span></a>反<a href="../entities/place.html#entity-代" class="entity-link"><span class="place" title="地名">代</span></a>，<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a><a href="../entities/time.html#entity-七年" class="entity-link"><span class="time" title="时间">七年</span></a>，<a href="../entities/person.html#entity-刘邦" class="entity-link"><span class="person" title="人名">高祖</span></a>往诛之，过<a href="../entities/dynasty.html#entity-赵" class="entity-link"><span class="dynasty" title="朝代/氏族">赵</span></a>，<a href="../entities/person.html#entity-赵王" class="entity-link"><span class="person" title="人名">赵王</span></a><a href="../entities/person.html#entity-张敖" class="entity-link"><span class="person" title="人名">张敖</span></a>自持案进食，礼恭甚，<a href="../entities/person.html#entity-刘邦" class="entity-link"><span class="person" title="人名">高祖</span></a>箕踞骂之。是时<a href="../entities/official.html#entity-赵相" class="entity-link"><span class="official" title="官职">赵相</span></a><a href="../entities/person.html#entity-赵午" class="entity-link"><span class="person" title="人名">赵午</span></a>等数十人皆怒，谓<a href="../entities/person.html#entity-张王" class="entity-link"><span class="person" title="人名">张王</span></a>曰：<span class="dialogue quoted">"王事上礼备矣，今遇王如是，臣等请为乱。"</span><a href="../entities/person.html#entity-赵王" class="entity-link"><span class="person" title="人名">赵王</span></a>齧指出血，曰：<span class="dialogue quoted">"先人失国，微陛下，臣等当蟲出。公等柰何言若是！毋复出口矣！"</span>於是<a href="../entities/person.html#entity-贯高" class="entity-link"><span class="person" title="人名">贯高</span></a>等曰：<span class="quoted">"王长者，不倍德。"</span>卒私相与谋弑上。会事发觉，<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>下诏捕<a href="../entities/person.html#entity-赵王" class="entity-link"><span class="person" title="人名">赵王</span></a>及群臣反者。於是<a href="../entities/person.html#entity-赵午" class="entity-link"><span class="person" title="人名">赵午</span></a>等皆自杀，唯<a href="../entities/person.html#entity-贯高" class="entity-link"><span class="person" title="人名">贯高</span></a>就系。是时<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>下诏书：<span class="quoted">"<a href="../entities/dynasty.html#entity-赵" class="entity-link"><span class="dynasty" title="朝代/氏族">赵</span></a>有敢随王者罪三族。"</span>唯<a href="../entities/person.html#entity-孟舒" class="entity-link"><span class="person" title="人名">孟舒</span></a>、<a href="../entities/person.html#entity-田叔" class="entity-link"><span class="person" title="人名">田叔</span></a>等<a href="../entities/time.html#entity-十馀" class="entity-link"><span class="time" title="时间">十馀</span></a>人赭衣自髡钳，称王家奴，随<a href="../entities/person.html#entity-赵王" class="entity-link"><span class="person" title="人名">赵王</span></a><a href="../entities/person.html#entity-敖" class="entity-link"><span class="person" title="人名">敖</span></a>至<a href="../entities/place.html#entity-长安" class="entity-link"><span class="place" title="地名">长安</span></a>。<a href="../entities/person.html#entity-贯高" class="entity-link"><span class="person" title="人名">贯高</span></a>事明白，<a href="../entities/person.html#entity-赵王" class="entity-link"><span class="person" title="人名">赵王</span></a><a href="../entities/person.html#entity-敖" class="entity-link"><span class="person" title="人名">敖</span></a>得出，废为<a href="../entities/official.html#entity-宣平侯" class="entity-link"><span class="official" title="官职">宣平侯</span></a>，乃进言<a href="../entities/person.html#entity-田叔" class="entity-link"><span class="person" title="人名">田叔</span></a>等<a href="../entities/time.html#entity-十馀" class="entity-link"><span class="time" title="时间">十馀</span></a>人。上尽召见，与语，<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>廷臣毋能出其右者，上说，尽拜为<a href="../entities/official.html#entity-郡守" class="entity-link"><span class="official" title="官职">郡守</span></a>、<a href="../entities/official.html#entity-诸侯相" class="entity-link"><span class="official" title="官职">诸侯相</span></a>。<a href="../entities/person.html#entity-叔" class="entity-link"><span class="person" title="人名">叔</span></a>为<a href="../entities/official.html#entity-汉中守" class="entity-link"><span class="official" title="官职">汉中守</span></a><a href="../entities/time.html#entity-十馀年" class="entity-link"><span class="time" title="时间">十馀年</span></a>，会<a href="../entities/person.html#entity-高后" class="entity-link"><span class="person" title="人名">高后</span></a>崩，诸<a href="../entities/person.html#entity-吕" class="entity-link"><span class="person" title="人名">吕</span></a>作乱，大臣诛之，立<a href="../entities/person.html#entity-孝文帝" class="entity-link"><span class="person" title="人名">孝文帝</span></a>。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 荐孟舒为长者</h3>

<p><a href="../entities/person.html#entity-孝文帝" class="entity-link"><span class="person" title="人名">孝文帝</span></a>既立，召<a href="../entities/person.html#entity-田叔" class="entity-link"><span class="person" title="人名">田叔</span></a>问之曰：<span class="quoted">"公知天下长者乎？"</span>对曰：<span class="quoted">"臣何足以知之！"</span>上曰：<span class="quoted">"公，长者也，宜知之。"</span><a href="../entities/person.html#entity-叔" class="entity-link"><span class="person" title="人名">叔</span></a>顿首曰：<span class="quoted">"故<a href="../entities/official.html#entity-云中守" class="entity-link"><span class="official" title="官职">云中守</span></a><a href="../entities/person.html#entity-孟舒" class="entity-link"><span class="person" title="人名">孟舒</span></a>，长者也。"</span>是时<a href="../entities/person.html#entity-孟舒" class="entity-link"><span class="person" title="人名">孟舒</span></a>坐虏大入塞盗劫，<a href="../entities/place.html#entity-云中" class="entity-link"><span class="place" title="地名">云中</span></a>尤甚，免。上曰：<span class="dialogue quoted">"先帝置<a href="../entities/person.html#entity-孟舒" class="entity-link"><span class="person" title="人名">孟舒</span></a><a href="../entities/place.html#entity-云中" class="entity-link"><span class="place" title="地名">云中</span></a><a href="../entities/time.html#entity-十馀年" class="entity-link"><span class="time" title="时间">十馀年</span></a>矣，虏曾一人，<a href="../entities/person.html#entity-孟舒" class="entity-link"><span class="person" title="人名">孟舒</span></a>不能坚守，毋故士卒战死者<a href="../entities/time.html#entity-数百" class="entity-link"><span class="time" title="时间">数百</span></a>人。长者固杀人乎？公何以言<a href="../entities/person.html#entity-孟舒" class="entity-link"><span class="person" title="人名">孟舒</span></a>为长者也？"</span><a href="../entities/person.html#entity-叔" class="entity-link"><span class="person" title="人名">叔</span></a>叩头对曰：<span class="dialogue quoted">"是乃<a href="../entities/person.html#entity-孟舒" class="entity-link"><span class="person" title="人名">孟舒</span></a>所以为长者也。夫<a href="../entities/person.html#entity-贯高" class="entity-link"><span class="person" title="人名">贯高</span></a>等谋反，上下明诏，<a href="../entities/dynasty.html#entity-赵" class="entity-link"><span class="dynasty" title="朝代/氏族">赵</span></a>有敢随<a href="../entities/person.html#entity-张王" class="entity-link"><span class="person" title="人名">张王</span></a>，罪三族。然<a href="../entities/person.html#entity-孟舒" class="entity-link"><span class="person" title="人名">孟舒</span></a>自髡钳，随<a href="../entities/person.html#entity-张王" class="entity-link"><span class="person" title="人名">张王</span></a><a href="../entities/person.html#entity-敖" class="entity-link"><span class="person" title="人名">敖</span></a>之所在，欲以身死之，岂自知为<a href="../entities/official.html#entity-云中守" class="entity-link"><span class="official" title="官职">云中守</span></a>哉！<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>与<a href="../entities/dynasty.html#entity-楚" class="entity-link"><span class="dynasty" title="朝代/氏族">楚</span></a>相距，士卒罢敝。<a href="../entities/tribe.html#entity-匈奴" class="entity-link"><span class="tribe" title="族群">匈奴</span></a><a href="../entities/person.html#entity-冒顿" class="entity-link"><span class="person" title="人名">冒顿</span></a>新服<a href="../entities/tribe.html#entity-北夷" class="entity-link"><span class="tribe" title="族群">北夷</span></a>，来为边害，<a href="../entities/person.html#entity-孟舒" class="entity-link"><span class="person" title="人名">孟舒</span></a>知士卒罢敝，不忍出言，士争临城死敌，如子为父，弟为兄，以故死者<a href="../entities/time.html#entity-数百" class="entity-link"><span class="time" title="时间">数百</span></a>人。<a href="../entities/person.html#entity-孟舒" class="entity-link"><span class="person" title="人名">孟舒</span></a>岂故驱战之哉！是乃<a href="../entities/person.html#entity-孟舒" class="entity-link"><span class="person" title="人名">孟舒</span></a>所以为长者也。"</span>於是上曰：<span class="quoted">"贤哉<a href="../entities/person.html#entity-孟舒" class="entity-link"><span class="person" title="人名">孟舒</span></a>！"</span>复召<a href="../entities/person.html#entity-孟舒" class="entity-link"><span class="person" title="人名">孟舒</span></a>以为<a href="../entities/official.html#entity-云中守" class="entity-link"><span class="official" title="官职">云中守</span></a>。</p>

<h3><a href="#pn-1.4" id="pn-1.4" class="para-num" title="点击复制链接">1.4</a> 案梁王杀袁盎事</h3>

<p>後数岁，<a href="../entities/person.html#entity-叔" class="entity-link"><span class="person" title="人名">叔</span></a>坐法失官。<a href="../entities/person.html#entity-梁孝王" class="entity-link"><span class="person" title="人名">梁孝王</span></a>使人杀故<a href="../entities/official.html#entity-吴相" class="entity-link"><span class="official" title="官职">吴相</span></a><a href="../entities/person.html#entity-袁盎" class="entity-link"><span class="person" title="人名">袁盎</span></a>，<a href="../entities/person.html#entity-孝景帝" class="entity-link"><span class="person" title="人名">景帝</span></a>召<a href="../entities/person.html#entity-田叔" class="entity-link"><span class="person" title="人名">田叔</span></a>案<a href="../entities/place.html#entity-梁" class="entity-link"><span class="place" title="地名">梁</span></a>，具得其事，还报。<a href="../entities/person.html#entity-孝景帝" class="entity-link"><span class="person" title="人名">景帝</span></a>曰：<span class="quoted">"<a href="../entities/place.html#entity-梁" class="entity-link"><span class="place" title="地名">梁</span></a>有之乎？"</span><a href="../entities/person.html#entity-叔" class="entity-link"><span class="person" title="人名">叔</span></a>对曰：<span class="quoted">"死罪！有之。"</span>上曰：<span class="quoted">"其事安在？"</span><a href="../entities/person.html#entity-田叔" class="entity-link"><span class="person" title="人名">田叔</span></a>曰：<span class="quoted">"上毋以<a href="../entities/place.html#entity-梁" class="entity-link"><span class="place" title="地名">梁</span></a>事为也。"</span>上曰：<span class="quoted">"何也？"</span>曰：<span class="dialogue quoted">"今<a href="../entities/person.html#entity-梁王" class="entity-link"><span class="person" title="人名">梁王</span></a>不伏诛，是<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>法不行也；如其伏法，而<a href="../entities/person.html#entity-太后" class="entity-link"><span class="person" title="人名">太后</span></a>食不甘味，卧不安席，此忧在陛下也。"</span><a href="../entities/person.html#entity-孝景帝" class="entity-link"><span class="person" title="人名">景帝</span></a>大贤之，以为<a href="../entities/official.html#entity-鲁相" class="entity-link"><span class="official" title="官职">鲁相</span></a>。</p>

<h3><a href="#pn-1.5" id="pn-1.5" class="para-num" title="点击复制链接">1.5</a> 为鲁相</h3>

<p><a href="../entities/official.html#entity-鲁相" class="entity-link"><span class="official" title="官职">鲁相</span></a>初到，民自言相，讼王取其财物<a href="../entities/time.html#entity-百馀" class="entity-link"><span class="time" title="时间">百馀</span></a>人。<a href="../entities/person.html#entity-田叔" class="entity-link"><span class="person" title="人名">田叔</span></a>取其渠率<a href="../entities/time.html#entity-二十" class="entity-link"><span class="time" title="时间">二十</span></a>人，各笞<a href="../entities/time.html#entity-五十" class="entity-link"><span class="time" title="时间">五十</span></a>，馀各搏<a href="../entities/time.html#entity-二十" class="entity-link"><span class="time" title="时间">二十</span></a>，怒之曰：<span class="quoted">"王非若主邪？何自敢言若主！"</span><a href="../entities/person.html#entity-鲁王" class="entity-link"><span class="person" title="人名">鲁王</span></a>闻之大惭，发中府钱，使相偿之。相曰：<span class="dialogue quoted">"王自夺之，使相偿之，是王为恶而相为善也。相毋与偿之。"</span>於是王乃尽偿之。</p>

<h3><a href="#pn-1.6" id="pn-1.6" class="para-num" title="点击复制链接">1.6</a> 谏鲁王游猎</h3>

<p><a href="../entities/person.html#entity-鲁王" class="entity-link"><span class="person" title="人名">鲁王</span></a>好猎，相常从入苑中，王辄休相就馆舍，相出，常暴坐待王苑外。王数使人请相休，终不休，曰：<span class="quoted">"我王暴露苑中，我独何为就舍！"</span><a href="../entities/person.html#entity-鲁王" class="entity-link"><span class="person" title="人名">鲁王</span></a>以故不大出游。</p>

<h3><a href="#pn-1.7" id="pn-1.7" class="para-num" title="点击复制链接">1.7</a> 卒</h3>

<p>数年，<a href="../entities/person.html#entity-叔" class="entity-link"><span class="person" title="人名">叔</span></a>以官卒，<a href="../entities/dynasty.html#entity-鲁" class="entity-link"><span class="dynasty" title="朝代/氏族">鲁</span></a>以百金祠，少子<a href="../entities/person.html#entity-仁" class="entity-link"><span class="person" title="人名">仁</span></a>不受也，曰：<span class="quoted">"不以百金伤先人名。"</span></p>

<h2><a href="#pn-2" id="pn-2" class="para-num" title="点击复制链接">2</a> <a href="../entities/person.html#entity-田仁" class="entity-link"><span class="person" title="人名">田仁</span></a>事迹</h2>

<h3><a href="#pn-2.1" id="pn-2.1" class="para-num" title="点击复制链接">2.1</a> 入仕与升迁</h3>

<p><a href="../entities/person.html#entity-仁" class="entity-link"><span class="person" title="人名">仁</span></a>以壮健为<a href="../entities/official.html#entity-卫将军" class="entity-link"><span class="official" title="官职">卫将军</span></a>舍人，数从击<a href="../entities/tribe.html#entity-匈奴" class="entity-link"><span class="tribe" title="族群">匈奴</span></a>。<a href="../entities/official.html#entity-卫将军" class="entity-link"><span class="official" title="官职">卫将军</span></a>进言<a href="../entities/person.html#entity-仁" class="entity-link"><span class="person" title="人名">仁</span></a>，<a href="../entities/person.html#entity-仁" class="entity-link"><span class="person" title="人名">仁</span></a>为<a href="../entities/official.html#entity-郎中" class="entity-link"><span class="official" title="官职">郎中</span></a>。数岁，为<a href="../entities/institution.html#entity-二千石" class="entity-link"><span class="institution" title="制度">二千石</span></a><a href="../entities/official.html#entity-丞相长史" class="entity-link"><span class="official" title="官职">丞相长史</span></a>，失官。其後使刺举<a href="../entities/place.html#entity-三河" class="entity-link"><span class="place" title="地名">三河</span></a>。上东巡，<a href="../entities/person.html#entity-仁" class="entity-link"><span class="person" title="人名">仁</span></a>奏事有辞，上说，拜为<a href="../entities/official.html#entity-京辅都尉" class="entity-link"><span class="official" title="官职">京辅都尉</span></a>。月馀，上迁拜为<a href="../entities/official.html#entity-司直" class="entity-link"><span class="official" title="官职">司直</span></a>。数岁，坐<a href="../entities/official.html#entity-太子" class="entity-link"><span class="official" title="官职">太子</span></a>事。时<a href="../entities/official.html#entity-左相" class="entity-link"><span class="official" title="官职">左相</span></a>自将兵，令<a href="../entities/official.html#entity-司直" class="entity-link"><span class="official" title="官职">司直</span></a><a href="../entities/person.html#entity-田仁" class="entity-link"><span class="person" title="人名">田仁</span></a>主闭守城门，坐纵<a href="../entities/official.html#entity-太子" class="entity-link"><span class="official" title="官职">太子</span></a>，下吏诛死。<a href="../entities/person.html#entity-仁" class="entity-link"><span class="person" title="人名">仁</span></a>发兵，<a href="../entities/place.html#entity-长陵" class="entity-link"><span class="place" title="地名">长陵</span></a>令<a href="../entities/person.html#entity-车千秋" class="entity-link"><span class="person" title="人名">车千秋</span></a>上变<a href="../entities/person.html#entity-仁" class="entity-link"><span class="person" title="人名">仁</span></a>，<a href="../entities/person.html#entity-仁" class="entity-link"><span class="person" title="人名">仁</span></a>族死。<a href="../entities/place.html#entity-陉城" class="entity-link"><span class="place" title="地名">陉城</span></a>今在<a href="../entities/place.html#entity-中山" class="entity-link"><span class="place" title="地名">中山</span></a>国。</p>

<h2><a href="#pn-3" id="pn-3" class="para-num" title="点击复制链接">3</a> <a href="../entities/person.html#entity-司马迁" class="entity-link"><span class="person" title="人名">太史公</span></a>曰</h2>

<p><a href="../entities/person.html#entity-司马迁" class="entity-link"><span class="person" title="人名">太史公</span></a>曰：<a href="../entities/person.html#entity-孔子" class="entity-link"><span class="person" title="人名">孔子</span></a>称曰<span class="quoted">"居是国必闻其政"</span>，<a href="../entities/person.html#entity-田叔" class="entity-link"><span class="person" title="人名">田叔</span></a>之谓乎！义不忘贤，明主之美以救过。<a href="../entities/person.html#entity-仁" class="entity-link"><span class="person" title="人名">仁</span></a>与余善，余故并论之。</p>

<h2><a href="#pn-4" id="pn-4" class="para-num" title="点击复制链接">4</a> <a href="../entities/person.html#entity-褚先生" class="entity-link"><span class="person" title="人名">褚先生</span></a>补记</h2>

<h3><a href="#pn-4.1" id="pn-4.1" class="para-num" title="点击复制链接">4.1</a> <a href="../entities/person.html#entity-任安" class="entity-link"><span class="person" title="人名">任安</span></a>早年</h3>

<p><a href="../entities/person.html#entity-褚先生" class="entity-link"><span class="person" title="人名">褚先生</span></a>曰：臣为郎时，闻之曰<a href="../entities/person.html#entity-田仁" class="entity-link"><span class="person" title="人名">田仁</span></a>故与<a href="../entities/person.html#entity-任安" class="entity-link"><span class="person" title="人名">任安</span></a>相善。<a href="../entities/person.html#entity-任安" class="entity-link"><span class="person" title="人名">任安</span></a>，<a href="../entities/place.html#entity-荥阳" class="entity-link"><span class="place" title="地名">荥阳</span></a>人也。少孤贫困，为人将<a href="../entities/artifact.html#entity-车" class="entity-link"><span class="artifact" title="器物/书名">车</span></a>之<a href="../entities/place.html#entity-长安" class="entity-link"><span class="place" title="地名">长安</span></a>，留，求事为小吏，未有因缘也，因占著名数。<a href="../entities/place.html#entity-武功" class="entity-link"><span class="place" title="地名">武功</span></a>，<a href="../entities/place.html#entity-扶风" class="entity-link"><span class="place" title="地名">扶风</span></a>西界小邑也，<a href="../entities/place.html#entity-谷口" class="entity-link"><span class="place" title="地名">谷口</span></a><a href="../entities/place.html#entity-蜀" class="entity-link"><span class="place" title="地名">蜀</span></a><a href="../entities/place.html#entity-刬道" class="entity-link"><span class="place" title="地名">刬道</span></a>近山。<a href="../entities/person.html#entity-安" class="entity-link"><span class="person" title="人名">安</span></a>以为<a href="../entities/place.html#entity-武功" class="entity-link"><span class="place" title="地名">武功</span></a>小邑，无豪，易高也，<a href="../entities/person.html#entity-安" class="entity-link"><span class="person" title="人名">安</span></a>留，代人为求<a href="../entities/official.html#entity-盗亭父" class="entity-link"><span class="official" title="官职">盗亭父</span></a>。後为<a href="../entities/official.html#entity-亭长" class="entity-link"><span class="official" title="官职">亭长</span></a>。邑中人民俱出猎，<a href="../entities/person.html#entity-任安" class="entity-link"><span class="person" title="人名">任安</span></a>常为人分<a href="../entities/flora-fauna.html#entity-麋" class="entity-link"><span class="flora-fauna" title="动植物">麋</span></a><a href="../entities/flora-fauna.html#entity-鹿" class="entity-link"><span class="flora-fauna" title="动植物">鹿</span></a><a href="../entities/flora-fauna.html#entity-雉" class="entity-link"><span class="flora-fauna" title="动植物">雉</span></a><a href="../entities/flora-fauna.html#entity-兔" class="entity-link"><span class="flora-fauna" title="动植物">兔</span></a>，部署老小当壮剧易处，众人皆喜，曰：<span class="quoted">"无怂也，<a href="../entities/person.html#entity-任少卿" class="entity-link"><span class="person" title="人名">任少卿</span></a>分别平，有智略。"</span>明日复合会，会者<a href="../entities/time.html#entity-数百" class="entity-link"><span class="time" title="时间">数百</span></a>人。<a href="../entities/person.html#entity-任少卿" class="entity-link"><span class="person" title="人名">任少卿</span></a>曰：<span class="quoted">"某子甲何为不来乎？"</span>诸人皆怪其见之疾也。其後除为<a href="../entities/institution.html#entity-三老" class="entity-link"><span class="institution" title="制度">三老</span></a>，举为<a href="../entities/official.html#entity-亲民" class="entity-link"><span class="official" title="官职">亲民</span></a>，出为<a href="../entities/institution.html#entity-三百石" class="entity-link"><span class="institution" title="制度">三百石</span></a>长，治民。坐上行出游共帐不办，斥免。</p>

<h3><a href="#pn-4.2" id="pn-4.2" class="para-num" title="点击复制链接">4.2</a> <a href="../entities/person.html#entity-任安" class="entity-link"><span class="person" title="人名">任安</span></a>与<a href="../entities/person.html#entity-田仁" class="entity-link"><span class="person" title="人名">田仁</span></a>为舍人</h3>

<p>乃为<a href="../entities/official.html#entity-卫将军" class="entity-link"><span class="official" title="官职">卫将军</span></a>舍人，与<a href="../entities/person.html#entity-田仁" class="entity-link"><span class="person" title="人名">田仁</span></a>会，俱为舍人，居门下，同心相爱。此二人家贫，无钱用以事将军家监，家监使养恶齧<a href="../entities/flora-fauna.html#entity-马" class="entity-link"><span class="flora-fauna" title="动植物">马</span></a>。两人同床卧，<a href="../entities/person.html#entity-仁" class="entity-link"><span class="person" title="人名">仁</span></a>窃言曰：<span class="quoted">"不知人哉家监也！"</span><a href="../entities/person.html#entity-任安" class="entity-link"><span class="person" title="人名">任安</span></a>曰：<span class="quoted">"将军尚不知人，何乃家监也！"</span><a href="../entities/official.html#entity-卫将军" class="entity-link"><span class="official" title="官职">卫将军</span></a>从此两人过<a href="../entities/official.html#entity-平阳主" class="entity-link"><span class="official" title="官职">平阳主</span></a>，主家令两人与骑奴同席而食，此二子拔<a href="../entities/artifact.html#entity-刀" class="entity-link"><span class="artifact" title="器物/书名">刀</span></a>列断席别坐。主家皆怪而恶之，莫敢呵。</p>

<h3><a href="#pn-4.3" id="pn-4.3" class="para-num" title="点击复制链接">4.3</a> <a href="../entities/person.html#entity-赵禹" class="entity-link"><span class="person" title="人名">赵禹</span></a>举田仁任安</h3>

<p>其後有诏募择<a href="../entities/official.html#entity-卫将军" class="entity-link"><span class="official" title="官职">卫将军</span></a>舍人以为郎，将军取舍人中富给者，令具<a href="../entities/artifact.html#entity-鞍" class="entity-link"><span class="artifact" title="器物/书名">鞍</span></a><a href="../entities/artifact.html#entity-马" class="entity-link"><span class="artifact" title="器物/书名">马</span></a>绛衣<a href="../entities/artifact.html#entity-玉具剑" class="entity-link"><span class="artifact" title="器物/书名">玉具剑</span></a>，欲入奏之。会<a href="../entities/official.html#entity-贤大夫" class="entity-link"><span class="official" title="官职">贤大夫</span></a><a href="../entities/official.html#entity-少府" class="entity-link"><span class="official" title="官职">少府</span></a><a href="../entities/person.html#entity-赵禹" class="entity-link"><span class="person" title="人名">赵禹</span></a>来过<a href="../entities/official.html#entity-卫将军" class="entity-link"><span class="official" title="官职">卫将军</span></a>，将军呼所举舍人以示<a href="../entities/person.html#entity-赵禹" class="entity-link"><span class="person" title="人名">赵禹</span></a>。<a href="../entities/person.html#entity-赵禹" class="entity-link"><span class="person" title="人名">赵禹</span></a>以次问之，<a href="../entities/time.html#entity-十馀" class="entity-link"><span class="time" title="时间">十馀</span></a>人无一人习事有智略者。<a href="../entities/person.html#entity-赵禹" class="entity-link"><span class="person" title="人名">赵禹</span></a>曰：<span class="dialogue quoted">"吾闻之，将门之下必有将类。传曰'不知其君视其所使，不知其子视其所友'。今有诏举将军舍人者，欲以观将军而能得贤者文武之士也。今徒取富人子上之，又无智略，如木偶人衣之绮绣耳，将柰之何？"</span>於是<a href="../entities/person.html#entity-赵禹" class="entity-link"><span class="person" title="人名">赵禹</span></a>悉召<a href="../entities/official.html#entity-卫将军" class="entity-link"><span class="official" title="官职">卫将军</span></a>舍人<a href="../entities/time.html#entity-百馀" class="entity-link"><span class="time" title="时间">百馀</span></a>人，以次问之，得<a href="../entities/person.html#entity-田仁" class="entity-link"><span class="person" title="人名">田仁</span></a>、<a href="../entities/person.html#entity-任安" class="entity-link"><span class="person" title="人名">任安</span></a>，曰：<span class="quoted">"独此两人可耳，馀无可用者。"</span><a href="../entities/official.html#entity-卫将军" class="entity-link"><span class="official" title="官职">卫将军</span></a>见此两人贫，意不平。<a href="../entities/person.html#entity-赵禹" class="entity-link"><span class="person" title="人名">赵禹</span></a>去，谓两人曰：<span class="quoted">"各自具<a href="../entities/artifact.html#entity-鞍" class="entity-link"><span class="artifact" title="器物/书名">鞍</span></a><a href="../entities/artifact.html#entity-马" class="entity-link"><span class="artifact" title="器物/书名">马</span></a>新绛衣。"</span>两人对曰：<span class="quoted">"家贫无用具也。"</span>将军怒曰：<span class="dialogue quoted">"今两君家自为贫，何为出此言？鞅鞅如有移德於我者，何也？"</span>将军不得已，上籍以闻。有诏召见<a href="../entities/official.html#entity-卫将军" class="entity-link"><span class="official" title="官职">卫将军</span></a>舍人，此二人前见，诏问能略相推第也。<a href="../entities/person.html#entity-田仁" class="entity-link"><span class="person" title="人名">田仁</span></a>对曰；<span class="dialogue quoted">"提桴鼓立军门，使士大夫乐死战斗，<a href="../entities/person.html#entity-仁" class="entity-link"><span class="person" title="人名">仁</span></a>不及<a href="../entities/person.html#entity-任安" class="entity-link"><span class="person" title="人名">任安</span></a>。"</span><a href="../entities/person.html#entity-任安" class="entity-link"><span class="person" title="人名">任安</span></a>对曰：<span class="dialogue quoted">"夫决嫌疑。定是非，辩治官，使百姓无怨心，<a href="../entities/person.html#entity-安" class="entity-link"><span class="person" title="人名">安</span></a>不及<a href="../entities/person.html#entity-仁" class="entity-link"><span class="person" title="人名">仁</span></a>也。"</span><a href="../entities/person.html#entity-孝武帝" class="entity-link"><span class="person" title="人名">武帝</span></a>大笑曰：<span class="quoted">"善。"</span>使<a href="../entities/person.html#entity-任安" class="entity-link"><span class="person" title="人名">任安</span></a>护<a href="../entities/official.html#entity-北军" class="entity-link"><span class="official" title="官职">北军</span></a>，使<a href="../entities/person.html#entity-田仁" class="entity-link"><span class="person" title="人名">田仁</span></a>护边田穀於<a href="../entities/place.html#entity-河" class="entity-link"><span class="place" title="地名">河</span></a>上。此两人立名天下。</p>

<h3><a href="#pn-4.4" id="pn-4.4" class="para-num" title="点击复制链接">4.4</a> <a href="../entities/person.html#entity-田仁" class="entity-link"><span class="person" title="人名">田仁</span></a>刺举三河</h3>

<p>其後用<a href="../entities/person.html#entity-任安" class="entity-link"><span class="person" title="人名">任安</span></a>为<a href="../entities/official.html#entity-益州刺史" class="entity-link"><span class="official" title="官职">益州刺史</span></a>，以<a href="../entities/person.html#entity-田仁" class="entity-link"><span class="person" title="人名">田仁</span></a>为<a href="../entities/official.html#entity-丞相长史" class="entity-link"><span class="official" title="官职">丞相长史</span></a>。</p>

<p><a href="../entities/person.html#entity-田仁" class="entity-link"><span class="person" title="人名">田仁</span></a>上书言：<span class="dialogue quoted">"天下<a href="../entities/official.html#entity-郡太守" class="entity-link"><span class="official" title="官职">郡太守</span></a>多为奸利，<a href="../entities/place.html#entity-三河" class="entity-link"><span class="place" title="地名">三河</span></a>尤甚，臣请先刺举<a href="../entities/place.html#entity-三河" class="entity-link"><span class="place" title="地名">三河</span></a>。<a href="../entities/place.html#entity-三河" class="entity-link"><span class="place" title="地名">三河</span></a><a href="../entities/official.html#entity-太守" class="entity-link"><span class="official" title="官职">太守</span></a>皆内倚中贵人，与<a href="../entities/institution.html#entity-三公" class="entity-link"><span class="institution" title="制度">三公</span></a>有亲属，无所畏惮，宜先正<a href="../entities/place.html#entity-三河" class="entity-link"><span class="place" title="地名">三河</span></a>以警天下奸吏。"</span>是时<a href="../entities/official.html#entity-河南" class="entity-link"><span class="official" title="官职">河南</span></a>、<a href="../entities/official.html#entity-河内太守" class="entity-link"><span class="official" title="官职">河内太守</span></a>皆<a href="../entities/official.html#entity-御史大夫" class="entity-link"><span class="official" title="官职">御史大夫</span></a><a href="../entities/person.html#entity-杜" class="entity-link"><span class="person" title="人名">杜</span></a>父兄子弟也，<a href="../entities/official.html#entity-河东太守" class="entity-link"><span class="official" title="官职">河东太守</span></a><a href="../entities/person.html#entity-石" class="entity-link"><span class="person" title="人名">石</span></a><a href="../entities/official.html#entity-丞相" class="entity-link"><span class="official" title="官职">丞相</span></a>子孙也。是时<a href="../entities/person.html#entity-石" class="entity-link"><span class="person" title="人名">石</span></a>氏<a href="../entities/time.html#entity-九" class="entity-link"><span class="time" title="时间">九</span></a>人为<a href="../entities/institution.html#entity-二千石" class="entity-link"><span class="institution" title="制度">二千石</span></a>，方盛贵。<a href="../entities/person.html#entity-田仁" class="entity-link"><span class="person" title="人名">田仁</span></a>数上书言之。<a href="../entities/person.html#entity-杜" class="entity-link"><span class="person" title="人名">杜</span></a><a href="../entities/official.html#entity-大夫" class="entity-link"><span class="official" title="官职">大夫</span></a>及<a href="../entities/person.html#entity-石" class="entity-link"><span class="person" title="人名">石</span></a>氏使人谢，谓<a href="../entities/person.html#entity-田少卿" class="entity-link"><span class="person" title="人名">田少卿</span></a>曰：<span class="dialogue quoted">"吾非敢有语言也，原少卿无相诬汙也。"</span><a href="../entities/person.html#entity-仁" class="entity-link"><span class="person" title="人名">仁</span></a>已刺<a href="../entities/place.html#entity-三河" class="entity-link"><span class="place" title="地名">三河</span></a>，<a href="../entities/place.html#entity-三河" class="entity-link"><span class="place" title="地名">三河</span></a><a href="../entities/official.html#entity-太守" class="entity-link"><span class="official" title="官职">太守</span></a>皆下吏诛死。<a href="../entities/person.html#entity-仁" class="entity-link"><span class="person" title="人名">仁</span></a>还奏事，<a href="../entities/person.html#entity-孝武帝" class="entity-link"><span class="person" title="人名">武帝</span></a>说，以<a href="../entities/person.html#entity-仁" class="entity-link"><span class="person" title="人名">仁</span></a>为能不畏彊御，拜<a href="../entities/person.html#entity-仁" class="entity-link"><span class="person" title="人名">仁</span></a>为<a href="../entities/official.html#entity-丞相司直" class="entity-link"><span class="official" title="官职">丞相司直</span></a>，威振天下。</p>

<h3><a href="#pn-4.5" id="pn-4.5" class="para-num" title="点击复制链接">4.5</a> <a href="../entities/person.html#entity-田仁" class="entity-link"><span class="person" title="人名">田仁</span></a>纵太子诛死</h3>

<p>其後逢<a href="../entities/official.html#entity-太子" class="entity-link"><span class="official" title="官职">太子</span></a>有兵事，<a href="../entities/official.html#entity-丞相" class="entity-link"><span class="official" title="官职">丞相</span></a>自将兵，使<a href="../entities/official.html#entity-司直" class="entity-link"><span class="official" title="官职">司直</span></a>主城门。<a href="../entities/official.html#entity-司直" class="entity-link"><span class="official" title="官职">司直</span></a>以为<a href="../entities/official.html#entity-太子" class="entity-link"><span class="official" title="官职">太子</span></a>骨肉之亲，父子之间不甚欲近，去之诸陵过。是时<a href="../entities/person.html#entity-孝武帝" class="entity-link"><span class="person" title="人名">武帝</span></a>在<a href="../entities/place.html#entity-甘泉" class="entity-link"><span class="place" title="地名">甘泉</span></a>，使<a href="../entities/official.html#entity-御史大夫" class="entity-link"><span class="official" title="官职">御史大夫</span></a><a href="../entities/person.html#entity-暴君" class="entity-link"><span class="person" title="人名">暴君</span></a>下责<a href="../entities/official.html#entity-丞相" class="entity-link"><span class="official" title="官职">丞相</span></a><span class="quoted">"何为纵<a href="../entities/official.html#entity-太子" class="entity-link"><span class="official" title="官职">太子</span></a>"</span>，<a href="../entities/official.html#entity-丞相" class="entity-link"><span class="official" title="官职">丞相</span></a>对言<span class="quoted">"使<a href="../entities/official.html#entity-司直" class="entity-link"><span class="official" title="官职">司直</span></a>部守城门而开<a href="../entities/official.html#entity-太子" class="entity-link"><span class="official" title="官职">太子</span></a>"</span>。上书以闻，请捕系<a href="../entities/official.html#entity-司直" class="entity-link"><span class="official" title="官职">司直</span></a>。<a href="../entities/official.html#entity-司直" class="entity-link"><span class="official" title="官职">司直</span></a>下吏，诛死。</p>

<h3><a href="#pn-4.6" id="pn-4.6" class="para-num" title="点击复制链接">4.6</a> <a href="../entities/person.html#entity-任安" class="entity-link"><span class="person" title="人名">任安</span></a>坐观成败诛死</h3>

<p>是时<a href="../entities/person.html#entity-任安" class="entity-link"><span class="person" title="人名">任安</span></a>为<a href="../entities/official.html#entity-北军使者护军" class="entity-link"><span class="official" title="官职">北军使者护军</span></a>，<a href="../entities/official.html#entity-太子" class="entity-link"><span class="official" title="官职">太子</span></a>立<a href="../entities/artifact.html#entity-车" class="entity-link"><span class="artifact" title="器物/书名">车</span></a><a href="../entities/official.html#entity-北军" class="entity-link"><span class="official" title="官职">北军</span></a>南门外，召<a href="../entities/person.html#entity-任安" class="entity-link"><span class="person" title="人名">任安</span></a>，与节令发兵。<a href="../entities/person.html#entity-安" class="entity-link"><span class="person" title="人名">安</span></a>拜受节，入，闭门不出。<a href="../entities/person.html#entity-孝武帝" class="entity-link"><span class="person" title="人名">武帝</span></a>闻之，以为<a href="../entities/person.html#entity-任安" class="entity-link"><span class="person" title="人名">任安</span></a>为详邪，不傅事，何也？<a href="../entities/person.html#entity-任安" class="entity-link"><span class="person" title="人名">任安</span></a>笞辱<a href="../entities/official.html#entity-北军钱官" class="entity-link"><span class="official" title="官职">北军钱官</span></a>小吏，小吏上书言之，以为受<a href="../entities/official.html#entity-太子" class="entity-link"><span class="official" title="官职">太子</span></a>节，言<span class="quoted">"幸与我其鲜好者"</span>。书上闻，<a href="../entities/person.html#entity-孝武帝" class="entity-link"><span class="person" title="人名">武帝</span></a>曰：<span class="dialogue quoted">"是老吏也，见兵事起，欲坐观成败，见胜者欲合从之，有两心。<a href="../entities/person.html#entity-安" class="entity-link"><span class="person" title="人名">安</span></a>有当死之罪甚众，吾常活之，今怀诈，有不忠之心。"</span>下<a href="../entities/person.html#entity-安" class="entity-link"><span class="person" title="人名">安</span></a>吏，诛死。</p>

<h3><a href="#pn-4.7" id="pn-4.7" class="para-num" title="点击复制链接">4.7</a> 知进退之论</h3>

<p>夫月满则亏，物盛则衰，天地之常也。知进而不知退，久乘富贵，祸积为祟。故<a href="../entities/person.html#entity-范蠡" class="entity-link"><span class="person" title="人名">范蠡</span></a>之去<a href="../entities/dynasty.html#entity-越" class="entity-link"><span class="dynasty" title="朝代/氏族">越</span></a>，辞不受官位，名传後世，万岁不忘，岂可及哉！後进者慎戒之。</p>

<h2><a href="#pn-5" id="pn-5" class="para-num" title="点击复制链接">5</a> 赞诗</h2>

<p><a href="../entities/person.html#entity-田叔" class="entity-link"><span class="person" title="人名">田叔</span></a>长者，重义轻生。<br>
<a href="../entities/person.html#entity-张王" class="entity-link"><span class="person" title="人名">张王</span></a>既雪，<a href="../entities/place.html#entity-汉中" class="entity-link"><span class="place" title="地名">汉中</span></a>是荣。<br>
<a href="../entities/person.html#entity-孟舒" class="entity-link"><span class="person" title="人名">孟舒</span></a>见废，抗说相明。<br>
按<a href="../entities/place.html#entity-梁" class="entity-link"><span class="place" title="地名">梁</span></a>以礼，相<a href="../entities/dynasty.html#entity-鲁" class="entity-link"><span class="dynasty" title="朝代/氏族">鲁</span></a>得情。<br>
子<a href="../entities/person.html#entity-仁" class="entity-link"><span class="person" title="人名">仁</span></a>坐事，刺举有声。</p>

<nav class="chapter-nav">
    <a href="../index.html" class="nav-home">回到主页</a>
    <a href="103_万石张叔列传.html" class="nav-prev">← 上一页</a>
    <a href="105_扁鹊仓公列传.html" class="nav-next">下一页 →</a>
</nav>
</body>
</html>
