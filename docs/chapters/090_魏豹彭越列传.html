<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>090_魏豹彭越列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="089_张耳陈馀列传.html" class="nav-prev">← 上一页</a>
    <a href="091_黥布列传.html" class="nav-next">下一页 →</a>
</nav>
<h1>090_魏豹彭越列传 <a href="../original_text/090_魏豹彭越列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <strong>魏豹彭越列传</strong></p>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">魏豹</span>者，故<span class="dynasty" title="朝代/氏族">魏</span>诸公子也。其兄<span class="person" title="人名">魏咎</span>，故<span class="dynasty" title="朝代/氏族">魏</span>时封为<span class="official" title="官职">宁陵君</span>。<span class="dynasty" title="朝代/氏族">秦</span>灭<span class="dynasty" title="朝代/氏族">魏</span>，迁<span class="person" title="人名">咎</span>为家人。<span class="person" title="人名">陈胜</span>之起王也，<span class="person" title="人名">咎</span>往从之。<span class="person" title="人名">陈王</span>使<span class="dynasty" title="朝代/氏族">魏</span>人<span class="person" title="人名">周市</span>徇<span class="dynasty" title="朝代/氏族">魏</span>地，<span class="dynasty" title="朝代/氏族">魏</span>地已下，欲相与立<span class="person" title="人名">周市</span>为<span class="dynasty" title="朝代/氏族">魏</span>王。<span class="person" title="人名">周市</span>曰：<span class="quoted">"天下昬乱，忠臣乃见。今天下共畔<span class="dynasty" title="朝代/氏族">秦</span>，其义必立<span class="dynasty" title="朝代/氏族">魏</span>王後乃可。"</span><span class="dynasty" title="朝代/氏族">齐</span>、<span class="dynasty" title="朝代/氏族">赵</span>使车各五十乘，立<span class="person" title="人名">周市</span>为<span class="dynasty" title="朝代/氏族">魏</span>王。<span class="person" title="人名">市</span>辞不受，迎<span class="person" title="人名">魏咎</span>於<span class="place" title="地名">陈</span>。五反，<span class="person" title="人名">陈王</span>乃遣立<span class="person" title="人名">咎</span>为<span class="dynasty" title="朝代/氏族">魏</span>王。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">章邯</span>已破<span class="person" title="人名">陈王</span>，乃进兵击<span class="dynasty" title="朝代/氏族">魏</span>王於<span class="place" title="地名">临济</span>。<span class="dynasty" title="朝代/氏族">魏</span>王乃使<span class="person" title="人名">周市</span>出请救於<span class="dynasty" title="朝代/氏族">齐</span>、<span class="dynasty" title="朝代/氏族">楚</span>。<span class="dynasty" title="朝代/氏族">齐</span>、<span class="dynasty" title="朝代/氏族">楚</span>遣<span class="person" title="人名">项它</span>、<span class="person" title="人名">田巴</span>将兵随<span class="person" title="人名">市</span>救<span class="dynasty" title="朝代/氏族">魏</span>。<span class="person" title="人名">章邯</span>遂击破杀<span class="person" title="人名">周市</span>等军，围<span class="place" title="地名">临济</span>。<span class="person" title="人名">咎</span>为其民约降。约定，<span class="person" title="人名">咎</span>自烧杀。</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">魏豹</span>亡走<span class="dynasty" title="朝代/氏族">楚</span>。<span class="dynasty" title="朝代/氏族">楚</span><span class="official" title="官职">怀王</span>予<span class="person" title="人名">魏豹</span>数千人，复徇<span class="dynasty" title="朝代/氏族">魏</span>地。<span class="person" title="人名">项羽</span>已破<span class="dynasty" title="朝代/氏族">秦</span>，降<span class="person" title="人名">章邯</span>。<span class="person" title="人名">豹</span>下<span class="dynasty" title="朝代/氏族">魏</span>二十馀城，立<span class="person" title="人名">豹</span>为<span class="dynasty" title="朝代/氏族">魏</span>王。<span class="person" title="人名">豹</span>引精兵从<span class="person" title="人名">项羽</span>入关。<span class="time" title="时间">汉元年</span>，<span class="person" title="人名">项羽</span>封诸侯，欲有<span class="place" title="地名">梁地</span>，乃徙<span class="dynasty" title="朝代/氏族">魏</span>王<span class="person" title="人名">豹</span>於<span class="place" title="地名">河东</span>，都<span class="place" title="地名">平阳</span>，为<span class="dynasty" title="朝代/氏族">西魏</span>王。</p>

<p><a href="#pn-4" id="pn-4" class="para-num" title="点击复制链接">4</a> <span class="dynasty" title="朝代/氏族">汉</span>王还定<span class="place" title="地名">三秦</span>，渡<span class="place" title="地名">临晋</span>，<span class="dynasty" title="朝代/氏族">魏</span>王<span class="person" title="人名">豹</span>以国属焉，遂从击<span class="dynasty" title="朝代/氏族">楚</span>於<span class="place" title="地名">彭城</span>。<span class="dynasty" title="朝代/氏族">汉</span>败，还至<span class="place" title="地名">荥阳</span>，<span class="person" title="人名">豹</span>请归视亲病，至国，即绝<span class="place" title="地名">河津</span>畔<span class="dynasty" title="朝代/氏族">汉</span>。<span class="dynasty" title="朝代/氏族">汉</span>王闻<span class="person" title="人名">魏豹</span>反，方东忧<span class="dynasty" title="朝代/氏族">楚</span>，未及击，谓<span class="person" title="人名">郦生</span>曰：<span class="quoted">"缓颊往说<span class="person" title="人名">魏豹</span>，能下之，吾以万户封若。"</span><span class="person" title="人名">郦生</span>说<span class="person" title="人名">豹</span>。<span class="person" title="人名">豹</span>谢曰：<span class="quoted">"人生一世间，如白驹过隙耳。今<span class="dynasty" title="朝代/氏族">汉</span>王慢而侮人，骂詈诸侯群臣如骂奴耳，非有上下礼节也，吾不忍复见也。"</span>於是<span class="dynasty" title="朝代/氏族">汉</span>王遣<span class="person" title="人名">韩信</span>击虏<span class="person" title="人名">豹</span>於<span class="place" title="地名">河东</span>，传诣<span class="place" title="地名">荥阳</span>，以<span class="person" title="人名">豹</span>国为郡。<span class="dynasty" title="朝代/氏族">汉</span>王令<span class="person" title="人名">豹</span>守<span class="place" title="地名">荥阳</span>。<span class="dynasty" title="朝代/氏族">楚</span>围之急，<span class="person" title="人名">周苛</span>遂杀<span class="person" title="人名">魏豹</span>。</p>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">彭越</span>者，<span class="place" title="地名">昌邑</span>人也，字<span class="person" title="人名">仲</span>。常渔<span class="place" title="地名">钜野泽</span>中，为群盗。<span class="person" title="人名">陈胜</span>、<span class="person" title="人名">项梁</span>之起，少年或谓<span class="person" title="人名">越</span>曰：<span class="quoted">"诸豪桀相立畔<span class="dynasty" title="朝代/氏族">秦</span>，<span class="person" title="人名">仲</span>可以来，亦效之。"</span><span class="person" title="人名">彭越</span>曰：<span class="quoted">"两龙方斗，且待之。"</span></p>

<p><a href="#pn-6" id="pn-6" class="para-num" title="点击复制链接">6</a> 居岁馀，泽间少年相聚百馀人，往从<span class="person" title="人名">彭越</span>，曰：<span class="quoted">"请<span class="person" title="人名">仲</span>为长。"</span><span class="person" title="人名">越</span>谢曰：<span class="quoted">"臣不原与诸君。"</span>少年彊请，乃许。与期旦日日出会，後期者斩。旦日日出，十馀人後，後者至日中。於是<span class="person" title="人名">越</span>谢曰：<span class="quoted">"臣老，诸君彊以为长。今期而多後，不可尽诛，诛最後者一人。"</span>令校长斩之。皆笑曰：<span class="quoted">"何至是？请後不敢。"</span>於是<span class="person" title="人名">越</span>乃引一人斩之，设坛祭，乃令徒属。徒属皆大惊，畏<span class="person" title="人名">越</span>，莫敢仰视。乃行略地，收诸侯散卒，得千馀人。</p>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">沛公</span>之从<span class="place" title="地名">砀</span>北击<span class="place" title="地名">昌邑</span>，<span class="person" title="人名">彭越</span>助之。<span class="place" title="地名">昌邑</span>未下，<span class="person" title="人名">沛公</span>引兵西。<span class="person" title="人名">彭越</span>亦将其众居<span class="place" title="地名">钜野</span>中，收<span class="dynasty" title="朝代/氏族">魏</span>散卒。<span class="person" title="人名">项籍</span>入关，王诸侯，还归，<span class="person" title="人名">彭越</span>众万馀人毋所属。<span class="time" title="时间">汉元年秋</span>，<span class="dynasty" title="朝代/氏族">齐</span>王<span class="person" title="人名">田荣</span>畔<span class="person" title="人名">项王</span>，乃使人赐<span class="person" title="人名">彭越</span>将军印，使下<span class="place" title="地名">济阴</span>以击<span class="dynasty" title="朝代/氏族">楚</span>。<span class="dynasty" title="朝代/氏族">楚</span>命<span class="person" title="人名">萧公角</span>将兵击<span class="person" title="人名">越</span>，<span class="person" title="人名">越</span>大破<span class="dynasty" title="朝代/氏族">楚</span>军。<span class="time" title="时间">汉王二年春</span>，与<span class="dynasty" title="朝代/氏族">魏</span>王<span class="person" title="人名">豹</span>及诸侯东击<span class="dynasty" title="朝代/氏族">楚</span>，<span class="person" title="人名">彭越</span>将其兵三万馀人归<span class="dynasty" title="朝代/氏族">汉</span>於<span class="place" title="地名">外黄</span>。<span class="dynasty" title="朝代/氏族">汉</span>王曰：<span class="quoted">"<span class="person" title="人名">彭</span>将军收<span class="dynasty" title="朝代/氏族">魏</span>地得十馀城，欲急立<span class="dynasty" title="朝代/氏族">魏</span>後。今<span class="dynasty" title="朝代/氏族">西魏</span>王<span class="person" title="人名">豹</span>亦<span class="dynasty" title="朝代/氏族">魏</span>王<span class="person" title="人名">咎</span>从弟也，真<span class="dynasty" title="朝代/氏族">魏</span>後。"</span>乃拜<span class="person" title="人名">彭越</span>为<span class="dynasty" title="朝代/氏族">魏</span><span class="official" title="官职">相国</span>，擅将其兵，略定<span class="place" title="地名">梁地</span>。</p>

<p><a href="#pn-8" id="pn-8" class="para-num" title="点击复制链接">8</a> <span class="dynasty" title="朝代/氏族">汉</span>王之败<span class="place" title="地名">彭城</span>解而西也，<span class="person" title="人名">彭越</span>皆复亡其所下城，独将其兵北居河上。<span class="time" title="时间">汉王三年</span>，<span class="person" title="人名">彭越</span>常往来为<span class="dynasty" title="朝代/氏族">汉</span>游兵，击<span class="dynasty" title="朝代/氏族">楚</span>，绝其後粮於<span class="place" title="地名">梁地</span>。<span class="time" title="时间">汉四年冬</span>，<span class="person" title="人名">项王</span>与<span class="dynasty" title="朝代/氏族">汉</span>王相距<span class="place" title="地名">荥阳</span>，<span class="person" title="人名">彭越</span>攻下<span class="place" title="地名">睢阳</span>、<span class="place" title="地名">外黄</span>十七城。<span class="person" title="人名">项王</span>闻之，乃使<span class="person" title="人名">曹咎</span>守<span class="place" title="地名">成皋</span>，自东收<span class="person" title="人名">彭越</span>所下城邑，皆复为<span class="dynasty" title="朝代/氏族">楚</span>。<span class="person" title="人名">越</span>将其兵北走<span class="place" title="地名">穀城</span>。<span class="time" title="时间">汉五年秋</span>，<span class="person" title="人名">项王</span>之南走<span class="place" title="地名">阳夏</span>，<span class="person" title="人名">彭越</span>复下<span class="place" title="地名">昌邑</span>旁二十馀城，得穀十馀万斛，以给<span class="dynasty" title="朝代/氏族">汉</span>王食。</p>

<p><a href="#pn-9" id="pn-9" class="para-num" title="点击复制链接">9</a> <span class="dynasty" title="朝代/氏族">汉</span>王败，使使召<span class="person" title="人名">彭越</span>并力击<span class="dynasty" title="朝代/氏族">楚</span>。<span class="person" title="人名">越</span>曰：<span class="quoted">"<span class="dynasty" title="朝代/氏族">魏</span>地初定，尚畏<span class="dynasty" title="朝代/氏族">楚</span>，未可去。"</span><span class="dynasty" title="朝代/氏族">汉</span>王追<span class="dynasty" title="朝代/氏族">楚</span>，为<span class="person" title="人名">项籍</span>所败<span class="place" title="地名">固陵</span>。乃谓<span class="official" title="官职">留侯</span>曰：<span class="quoted">"诸侯兵不从，为之柰何？"</span><span class="official" title="官职">留侯</span>曰：<span class="quoted">"<span class="dynasty" title="朝代/氏族">齐</span>王<span class="person" title="人名">信</span>之立，非君王之意，<span class="person" title="人名">信</span>亦不自坚。<span class="person" title="人名">彭越</span>本定<span class="place" title="地名">梁地</span>，功多，始君王以<span class="person" title="人名">魏豹</span>故，拜<span class="person" title="人名">彭越</span>为<span class="dynasty" title="朝代/氏族">魏</span><span class="official" title="官职">相国</span>。今<span class="person" title="人名">豹</span>死毋後，且<span class="person" title="人名">越</span>亦欲王，而君王不蚤定。与此两国约：即胜<span class="dynasty" title="朝代/氏族">楚</span>，<span class="place" title="地名">睢阳</span>以北至<span class="place" title="地名">穀城</span>，皆以王<span class="person" title="人名">彭</span><span class="official" title="官职">相国</span>；从<span class="place" title="地名">陈</span>以东傅海，与<span class="dynasty" title="朝代/氏族">齐</span>王<span class="person" title="人名">信</span>。<span class="dynasty" title="朝代/氏族">齐</span>王<span class="person" title="人名">信</span>家在<span class="dynasty" title="朝代/氏族">楚</span>，此其意欲复得故邑。君王能出捐此地许二人，二人今可致；即不能，事未可知也。"</span>於是<span class="dynasty" title="朝代/氏族">汉</span>王乃发使使<span class="person" title="人名">彭越</span>，如<span class="official" title="官职">留侯</span>策。使者至，<span class="person" title="人名">彭越</span>乃悉引兵会<span class="place" title="地名">垓下</span>，遂破<span class="dynasty" title="朝代/氏族">楚</span>。<span class="person" title="人名">项籍</span>已死。春，立<span class="person" title="人名">彭越</span>为<span class="dynasty" title="朝代/氏族">梁</span>王，都<span class="place" title="地名">定陶</span>。</p>

<p><a href="#pn-10" id="pn-10" class="para-num" title="点击复制链接">10</a> <span class="time" title="时间">六年</span>，朝<span class="place" title="地名">陈</span>。<span class="time" title="时间">九年</span>，<span class="time" title="时间">十年</span>，皆来朝<span class="place" title="地名">长安</span>。</p>

<p><a href="#pn-11" id="pn-11" class="para-num" title="点击复制链接">11</a> <span class="time" title="时间">十年秋</span>，<span class="person" title="人名">陈豨</span>反<span class="dynasty" title="朝代/氏族">代</span>地，<span class="person" title="人名">高帝</span>自往击，至<span class="place" title="地名">邯郸</span>，徵兵<span class="dynasty" title="朝代/氏族">梁</span>王。<span class="dynasty" title="朝代/氏族">梁</span>王称病，使将将兵诣<span class="place" title="地名">邯郸</span>。<span class="person" title="人名">高帝</span>怒，使人让<span class="dynasty" title="朝代/氏族">梁</span>王。<span class="dynasty" title="朝代/氏族">梁</span>王恐，欲自往谢。其将<span class="person" title="人名">扈辄</span>曰：<span class="quoted">"王始不往，见让而往，往则为禽矣。不如遂发兵反。"</span><span class="dynasty" title="朝代/氏族">梁</span>王不听，称病。<span class="dynasty" title="朝代/氏族">梁</span>王怒其<span class="official" title="官职">太仆</span>，欲斩之。<span class="official" title="官职">太仆</span>亡走<span class="dynasty" title="朝代/氏族">汉</span>，告<span class="dynasty" title="朝代/氏族">梁</span>王与<span class="person" title="人名">扈辄</span>谋反。於是上使使掩<span class="dynasty" title="朝代/氏族">梁</span>王，<span class="dynasty" title="朝代/氏族">梁</span>王不觉，捕<span class="dynasty" title="朝代/氏族">梁</span>王，囚之<span class="place" title="地名">雒阳</span>。有司治反形己具，请论如法。上赦以为庶人，传处<span class="place" title="地名">蜀</span><span class="place" title="地名">青衣</span>。西至<span class="place" title="地名">郑</span>，逢<span class="person" title="人名">吕后</span>从<span class="place" title="地名">长安</span>来，欲之<span class="place" title="地名">雒阳</span>，道见<span class="person" title="人名">彭王</span>。<span class="person" title="人名">彭王</span>为<span class="person" title="人名">吕后</span>泣涕，自言无罪，原处故<span class="place" title="地名">昌邑</span>。<span class="person" title="人名">吕后</span>许诺，与俱东至<span class="place" title="地名">雒阳</span>。<span class="person" title="人名">吕后</span>白上曰：<span class="quoted">"<span class="person" title="人名">彭王</span>壮士，今徙之<span class="place" title="地名">蜀</span>，此自遗患，不如遂诛之。妾谨与俱来。"</span>於是<span class="person" title="人名">吕后</span>乃令其舍人<span class="person" title="人名">彭越</span>复谋反。<span class="official" title="官职">廷尉</span><span class="official" title="官职">王恬开</span>奏请族之。上乃可，遂夷<span class="person" title="人名">越</span>宗族，国除。</p>

<p><a href="#pn-12" id="pn-12" class="para-num" title="点击复制链接">12</a> <span class="person" title="人名">太史公</span>曰：<span class="person" title="人名">魏豹</span>、<span class="person" title="人名">彭越</span>虽故贱，然已席卷千里，南面称孤，喋血乘胜日有闻矣。怀畔逆之意，及败，不死而虏囚，身被刑戮，何哉？中材已上且羞其行，况王者乎！彼无异故，智略绝人，独患无身耳。得摄尺寸之柄，其云蒸龙变，欲有所会其度，以故幽囚而不辞云。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">魏咎</span>兄弟，因时而王。<span class="person" title="人名">豹</span>後属<span class="dynasty" title="朝代/氏族">楚</span>，其国遂亡。<span class="person" title="人名">仲</span>起<span class="place" title="地名">昌邑</span>，归<span class="dynasty" title="朝代/氏族">汉</span><span class="place" title="地名">外黄</span>。往来声援，再续军粮。徵兵不往，菹醢何伤。</p>

<nav class="chapter-nav">
    <a href="../index.html" class="nav-home">回到主页</a>
    <a href="089_张耳陈馀列传.html" class="nav-prev">← 上一页</a>
    <a href="091_黥布列传.html" class="nav-next">下一页 →</a>
</nav>
</body>
</html>
