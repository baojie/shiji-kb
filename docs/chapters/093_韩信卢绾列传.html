<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>093_韩信卢绾列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="092_淮阴侯列传.html" class="nav-prev">← 上一页</a>
    <a href="094_田儋列传.html" class="nav-next">下一页 →</a>
</nav>
<h1>093_韩信卢绾列传 <a href="../original_text/093_韩信卢绾列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <strong>韩信卢绾列传</strong></p>

<p><a href="#pn-1" id="pn-1" class="para-num" title="点击复制链接">1</a> <span class="dynasty" title="朝代/氏族">韩</span>王<span class="person" title="人名">信</span>者，故<span class="dynasty" title="朝代/氏族">韩</span><span class="official" title="官职">襄王</span>孽孙也，长八尺五寸。及<span class="person" title="人名">项梁</span>之立<span class="dynasty" title="朝代/氏族">楚</span>後<span class="official" title="官职">怀王</span>也，<span class="dynasty" title="朝代/氏族">燕</span>、<span class="dynasty" title="朝代/氏族">齐</span>、<span class="dynasty" title="朝代/氏族">赵</span>、<span class="dynasty" title="朝代/氏族">魏</span>皆已前王，唯<span class="dynasty" title="朝代/氏族">韩</span>无有後，故立<span class="dynasty" title="朝代/氏族">韩</span>诸公子<span class="official" title="官职">横阳君</span>$成<span class="person" title="人名">为<span class="dynasty" title="朝代/氏族">韩</span>王，欲以抚定<span class="dynasty" title="朝代/氏族">韩</span>故地。</span>项梁<span class="person" title="人名">败死<span class="place" title="地名">定陶</span>，</span>成<span class="person" title="人名">饹<span class="official" title="官职">怀王</span>。</span>沛公<span class="person" title="人名">引兵击<span class="place" title="地名">阳城</span>，使</span>张良<span class="person" title="人名">以<span class="dynasty" title="朝代/氏族">韩</span><span class="official" title="官职">司徒</span>降下<span class="dynasty" title="朝代/氏族">韩</span>故地，得</span>信<span class="person" title="人名">，以为<span class="dynasty" title="朝代/氏族">韩</span>将，将其兵从</span>沛公@入<span class="place" title="地名">武关</span>。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">沛公</span>立为<span class="dynasty" title="朝代/氏族">汉</span>王，<span class="person" title="人名">韩信</span>从入<span class="place" title="地名">汉中</span>，乃说<span class="dynasty" title="朝代/氏族">汉</span>王曰：<span class="quoted">"<span class="person" title="人名">项王</span>王诸将近地，而王独远居此，此左迁也。士卒皆<span class="place" title="地名">山东</span>人，跂而望归，及其锋东乡，可以争天下。"</span><span class="dynasty" title="朝代/氏族">汉</span>王还定<span class="place" title="地名">三秦</span>，乃许<span class="person" title="人名">信</span>为<span class="dynasty" title="朝代/氏族">韩</span>王，先拜<span class="person" title="人名">信</span>为<span class="dynasty" title="朝代/氏族">韩</span><span class="official" title="官职">太尉</span>，将兵略<span class="dynasty" title="朝代/氏族">韩</span>地。</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">项籍</span>之封诸王皆就国，<span class="dynasty" title="朝代/氏族">韩</span>王<span class="person" title="人名">成</span>以不从无功，不遣就国，更以为列侯。及闻<span class="dynasty" title="朝代/氏族">汉</span>遣<span class="person" title="人名">韩信</span>略<span class="dynasty" title="朝代/氏族">韩</span>地，乃令故<span class="person" title="人名">项籍</span>游<span class="dynasty" title="朝代/氏族">吴</span>时<span class="official" title="官职">吴令</span>$郑昌<span class="person" title="人名">为<span class="dynasty" title="朝代/氏族">韩</span>王以距<span class="dynasty" title="朝代/氏族">汉</span>。<span class="time" title="时间">汉二年</span>，</span>韩信<span class="person" title="人名">略定<span class="dynasty" title="朝代/氏族">韩</span>十馀城。<span class="dynasty" title="朝代/氏族">汉</span>王至<span class="place" title="地名">河南</span>，</span>韩信<span class="person" title="人名">急击<span class="dynasty" title="朝代/氏族">韩</span>王</span>昌<span class="person" title="人名"><span class="place" title="地名">阳城</span>。</span>昌<span class="person" title="人名">降，<span class="dynasty" title="朝代/氏族">汉</span>王乃立</span>韩信<span class="person" title="人名">为<span class="dynasty" title="朝代/氏族">韩</span>王，常将<span class="dynasty" title="朝代/氏族">韩</span>兵从。<span class="time" title="时间">三年</span>，<span class="dynasty" title="朝代/氏族">汉</span>王出<span class="place" title="地名">荥阳</span>，<span class="dynasty" title="朝代/氏族">韩</span>王</span>信<span class="person" title="人名">、</span>周苛<span class="person" title="人名">等守<span class="place" title="地名">荥阳</span>。及<span class="dynasty" title="朝代/氏族">楚</span>败<span class="place" title="地名">荥阳</span>，</span>信<span class="person" title="人名">降<span class="dynasty" title="朝代/氏族">楚</span>，已而得亡，复归<span class="dynasty" title="朝代/氏族">汉</span>，<span class="dynasty" title="朝代/氏族">汉</span>复立以为<span class="dynasty" title="朝代/氏族">韩</span>王，竟从击破</span>项籍@，天下定。<span class="time" title="时间">五年春</span>，遂与剖符为<span class="dynasty" title="朝代/氏族">韩</span>王，王<span class="place" title="地名">颍川</span>。</p>

<p><a href="#pn-4" id="pn-4" class="para-num" title="点击复制链接">4</a> 明年春，上以<span class="person" title="人名">韩信</span>材武，所王北近<span class="place" title="地名">巩</span>、<span class="place" title="地名">洛</span>，南迫<span class="place" title="地名">宛</span>、<span class="place" title="地名">叶</span>，东有<span class="place" title="地名">淮阳</span>，皆天下劲兵处，乃诏徙<span class="dynasty" title="朝代/氏族">韩</span>王<span class="person" title="人名">信</span>王<span class="place" title="地名">太原</span>以北，备御<span class="tribe" title="族群">胡</span>，都<span class="place" title="地名">晋阳</span>。<span class="person" title="人名">信</span>上书曰：<span class="quoted">"国被边，<span class="tribe" title="族群">匈奴</span>数入，<span class="place" title="地名">晋阳</span>去塞远，请治<span class="place" title="地名">马邑</span>。"</span>上许之，<span class="person" title="人名">信</span>乃徙治<span class="place" title="地名">马邑</span>。秋，<span class="tribe" title="族群">匈奴</span><span class="person" title="人名">冒顿</span>大围<span class="person" title="人名">信</span>，<span class="person" title="人名">信</span>数使使<span class="tribe" title="族群">胡</span>求和解。<span class="dynasty" title="朝代/氏族">汉</span>发兵救之，疑<span class="person" title="人名">信</span>数间使，有二心，使人责让<span class="person" title="人名">信</span>。<span class="person" title="人名">信</span>恐诛，因与<span class="tribe" title="族群">匈奴</span>约共攻<span class="dynasty" title="朝代/氏族">汉</span>，反，以<span class="place" title="地名">马邑</span>降<span class="tribe" title="族群">胡</span>，击<span class="place" title="地名">太原</span>。</p>

<p><a href="#pn-5" id="pn-5" class="para-num" title="点击复制链接">5</a> <span class="time" title="时间">七年冬</span>，上自往击，破<span class="person" title="人名">信</span>军<span class="place" title="地名">铜鞮</span>，斩其将<span class="person" title="人名">王喜</span>。<span class="person" title="人名">信</span>亡走<span class="tribe" title="族群">匈奴</span>。其与<span class="place" title="地名">白土</span>人<span class="person" title="人名">曼丘臣</span>、<span class="person" title="人名">王黄</span>等立<span class="dynasty" title="朝代/氏族">赵</span>苗裔<span class="person" title="人名">赵利</span>为王，复收<span class="person" title="人名">信</span>败散兵，而与<span class="person" title="人名">信</span>及<span class="person" title="人名">冒顿</span>谋攻<span class="dynasty" title="朝代/氏族">汉</span>。<span class="tribe" title="族群">匈奴</span>仗左右<span class="official" title="官职">贤王</span>将万馀骑与<span class="person" title="人名">王黄</span>等屯<span class="place" title="地名">广武</span>以南，至<span class="place" title="地名">晋阳</span>，与<span class="dynasty" title="朝代/氏族">汉</span>兵战，<span class="dynasty" title="朝代/氏族">汉</span>大破之，追至于<span class="place" title="地名">离石</span>，破之。<span class="tribe" title="族群">匈奴</span>复聚兵<span class="place" title="地名">楼烦</span>西北，<span class="dynasty" title="朝代/氏族">汉</span>令车骑击破<span class="tribe" title="族群">匈奴</span>。<span class="tribe" title="族群">匈奴</span>常败走，<span class="dynasty" title="朝代/氏族">汉</span>乘胜追北，闻<span class="person" title="人名">冒顿</span>居<span class="place" title="地名">代谷</span>，<span class="person" title="人名">高皇帝</span>居<span class="place" title="地名">晋阳</span>，使人视<span class="person" title="人名">冒顿</span>，还报曰<span class="quoted">"可击"</span>。上遂至<span class="place" title="地名">平城</span>。上出<span class="place" title="地名">白登</span>，<span class="tribe" title="族群">匈奴</span>骑围上，上乃使人厚遗<span class="person" title="人名">阏氏</span>。<span class="person" title="人名">阏氏</span>乃说<span class="person" title="人名">冒顿</span>曰：<span class="quoted">"今得<span class="dynasty" title="朝代/氏族">汉</span>地，犹不能居；且两主不相戹。"</span>居七日，<span class="tribe" title="族群">胡</span>骑稍引去。时天大雾，<span class="dynasty" title="朝代/氏族">汉</span>使人往来，<span class="tribe" title="族群">胡</span>不觉。<span class="official" title="官职">护军中尉</span><span class="official" title="官职">陈平</span>言上曰：<span class="quoted">"<span class="tribe" title="族群">胡</span>者全兵，请令彊弩傅两矢外乡，徐行出围。"</span>入<span class="place" title="地名">平城</span>，<span class="dynasty" title="朝代/氏族">汉</span>救兵亦到，<span class="tribe" title="族群">胡</span>骑遂解去。<span class="dynasty" title="朝代/氏族">汉</span>亦罢兵归。<span class="person" title="人名">韩信</span>为<span class="tribe" title="族群">匈奴</span>将兵往来击边。</p>

<p><a href="#pn-6" id="pn-6" class="para-num" title="点击复制链接">6</a> <span class="time" title="时间">汉十年</span>，<span class="person" title="人名">信</span>令<span class="person" title="人名">王黄</span>等说误<span class="person" title="人名">陈豨</span>。<span class="time" title="时间">十一年春</span>，故<span class="dynasty" title="朝代/氏族">韩</span>王<span class="person" title="人名">信</span>复与<span class="tribe" title="族群">胡</span>骑入居<span class="place" title="地名">参合</span>，距<span class="dynasty" title="朝代/氏族">汉</span>。<span class="dynasty" title="朝代/氏族">汉</span>使<span class="official" title="官职">柴将军</span>击之，遗<span class="person" title="人名">信</span>书曰：<span class="quoted">"陛下宽仁，诸侯虽有畔亡，而复归，辄复故位号，不诛也。大王所知。今王以败亡走<span class="tribe" title="族群">胡</span>，非有大罪，急自归！"</span><span class="dynasty" title="朝代/氏族">韩</span>王<span class="person" title="人名">信</span>报曰：<span class="quoted">"陛下擢仆起闾巷，南面称孤，此仆之幸也。<span class="place" title="地名">荥阳</span>之事，仆不能死，囚於<span class="person" title="人名">项籍</span>，此一罪也。及寇攻<span class="place" title="地名">马邑</span>，仆不能坚守，以城降之，此二罪也。今反为寇将兵，与将军争一旦之命，此三罪也。夫<span class="person" title="人名">种</span>、<span class="person" title="人名">蠡</span>无一罪，身死亡；今仆有三罪於陛下，而欲求活於世，此<span class="person" title="人名">伍子胥</span>所以偾於<span class="dynasty" title="朝代/氏族">吴</span>也。今仆亡匿山谷间，旦暮乞贷<span class="tribe" title="族群">蛮夷</span>，仆之思归，如痿人不忘起，盲者不忘视也，势不可耳。"</span>遂战。<span class="official" title="官职">柴将军</span>屠<span class="place" title="地名">参合</span>，斩<span class="dynasty" title="朝代/氏族">韩</span>王<span class="person" title="人名">信</span>。</p>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">信</span>之入<span class="tribe" title="族群">匈奴</span>，与太子俱；及至<span class="place" title="地名">穨当城</span>，生子，因名曰<span class="person" title="人名">穨当</span>。<span class="dynasty" title="朝代/氏族">韩</span>太子亦生子，命曰<span class="person" title="人名">婴</span>。至<span class="time" title="时间">孝文十四年</span>，<span class="person" title="人名">穨当</span>及<span class="person" title="人名">婴</span>率其众降<span class="dynasty" title="朝代/氏族">汉</span>。<span class="dynasty" title="朝代/氏族">汉</span>封<span class="person" title="人名">穨当</span>为<span class="official" title="官职">弓高侯</span>，<span class="person" title="人名">婴</span>为<span class="official" title="官职">襄城侯</span>。<span class="dynasty" title="朝代/氏族">吴</span><span class="dynasty" title="朝代/氏族">楚</span>军时，<span class="official" title="官职">弓高侯</span>功冠诸将。传子至孙，孙无子，失侯。<span class="person" title="人名">婴</span>孙以不敬失侯。<span class="person" title="人名">穨当</span>孽孙<span class="person" title="人名">韩嫣</span>，贵幸，名富显於当世。其弟<span class="person" title="人名">说</span>，再封，数称将军，卒为<span class="official" title="官职">案道侯</span>。子<span class="person" title="人名">代</span>，岁馀坐法死。後岁馀，<span class="person" title="人名">说</span>孙<span class="person" title="人名">曾</span>拜为<span class="official" title="官职">龙嵒侯</span>，续<span class="person" title="人名">说</span>後。</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">卢绾</span>者，<span class="place" title="地名">丰</span>人也，与<span class="person" title="人名">高祖</span>同里。<span class="person" title="人名">卢绾</span>亲与<span class="person" title="人名">高祖</span><span class="official" title="官职">太上皇</span>相爱，及生男，<span class="person" title="人名">高祖</span>、<span class="person" title="人名">卢绾</span>同日生，里中持<span class="artifact" title="器物/书名">羊酒</span>贺两家。及<span class="person" title="人名">高祖</span>、<span class="person" title="人名">卢绾</span>壮，俱学书，又相爱也。里中嘉两家亲相爱，生子同日，壮又相爱，复贺两家<span class="artifact" title="器物/书名">羊酒</span>。<span class="person" title="人名">高祖</span>为布衣时，有吏事辟匿，<span class="person" title="人名">卢绾</span>常随出入上下。及<span class="person" title="人名">高祖</span>初起<span class="place" title="地名">沛</span>，<span class="person" title="人名">卢绾</span>以客从，入<span class="place" title="地名">汉中</span>为将军，常侍中。从东击<span class="person" title="人名">项籍</span>，以<span class="official" title="官职">太尉</span>常从，出入卧内，衣被饮食赏赐，群臣莫敢望，虽<span class="person" title="人名">萧</span>、<span class="person" title="人名">曹</span>等，特以事见礼，至其亲幸，莫及<span class="person" title="人名">卢绾</span>。<span class="person" title="人名">绾</span>封为<span class="official" title="官职">长安侯</span>。<span class="place" title="地名">长安</span>，故<span class="place" title="地名">咸阳</span>也。</p>

<p><a href="#pn-9" id="pn-9" class="para-num" title="点击复制链接">9</a> <span class="time" title="时间">汉五年冬</span>，以破<span class="person" title="人名">项籍</span>，乃使<span class="person" title="人名">卢绾</span>别将，与<span class="person" title="人名">刘贾</span>击<span class="official" title="官职">临江王</span><span class="official" title="官职">共尉</span>，破之。<span class="time" title="时间">七月</span>还，从击<span class="dynasty" title="朝代/氏族">燕</span>王<span class="person" title="人名">臧荼</span>，<span class="person" title="人名">臧荼</span>降。<span class="person" title="人名">高祖</span>已定天下，诸侯非<span class="person" title="人名">刘</span>氏而王者七人。欲王<span class="person" title="人名">卢绾</span>，为群臣觖望。及虏<span class="person" title="人名">臧荼</span>，乃下诏诸将相列侯，择群臣有功者以为<span class="dynasty" title="朝代/氏族">燕</span>王。群臣知上欲王<span class="person" title="人名">卢绾</span>，皆言曰：<span class="quoted">"<span class="official" title="官职">太尉</span><span class="official" title="官职">长安侯</span><span class="official" title="官职">卢绾</span>常从平定天下，功最多，可王<span class="dynasty" title="朝代/氏族">燕</span>。"</span>诏许之。<span class="time" title="时间">汉五年八月</span>，乃立虏<span class="person" title="人名">绾</span>为<span class="dynasty" title="朝代/氏族">燕</span>王。诸侯王得幸莫如<span class="dynasty" title="朝代/氏族">燕</span>王。</p>

<p><a href="#pn-10" id="pn-10" class="para-num" title="点击复制链接">10</a> <span class="time" title="时间">汉十一年秋</span>，<span class="person" title="人名">陈豨</span>反<span class="dynasty" title="朝代/氏族">代</span>地，<span class="person" title="人名">高祖</span>如<span class="place" title="地名">邯郸</span>击<span class="person" title="人名">豨</span>兵，<span class="dynasty" title="朝代/氏族">燕</span>王<span class="person" title="人名">绾</span>亦击其东北。当是时，<span class="person" title="人名">陈豨</span>使<span class="person" title="人名">王黄</span>求救<span class="tribe" title="族群">匈奴</span>。<span class="dynasty" title="朝代/氏族">燕</span>王<span class="person" title="人名">绾</span>亦使其臣<span class="person" title="人名">张胜</span>於<span class="tribe" title="族群">匈奴</span>，言<span class="person" title="人名">豨</span>等军破。<span class="person" title="人名">张胜</span>至<span class="tribe" title="族群">胡</span>，故<span class="dynasty" title="朝代/氏族">燕</span>王<span class="person" title="人名">臧茶</span>子<span class="person" title="人名">衍</span>出亡在<span class="tribe" title="族群">胡</span>，见<span class="person" title="人名">张胜</span>曰：<span class="quoted">"公所以重於<span class="dynasty" title="朝代/氏族">燕</span>者，以习<span class="tribe" title="族群">胡</span>事也。<span class="dynasty" title="朝代/氏族">燕</span>所以久存者，以诸侯数反，兵连不决也。今公为<span class="dynasty" title="朝代/氏族">燕</span>欲急灭<span class="person" title="人名">豨</span>等，<span class="person" title="人名">豨</span>等已尽，次亦至<span class="dynasty" title="朝代/氏族">燕</span>，公等亦且为虏矣。公何不令<span class="dynasty" title="朝代/氏族">燕</span>且缓<span class="person" title="人名">陈豨</span>而与<span class="tribe" title="族群">胡</span>和？事宽，得长王<span class="dynasty" title="朝代/氏族">燕</span>；即有<span class="dynasty" title="朝代/氏族">汉</span>急，可以安国。"</span><span class="person" title="人名">张胜</span>以为然，乃私令<span class="tribe" title="族群">匈奴</span>助<span class="person" title="人名">豨</span>等击<span class="dynasty" title="朝代/氏族">燕</span>。<span class="dynasty" title="朝代/氏族">燕</span>王<span class="person" title="人名">绾</span>疑<span class="person" title="人名">张胜</span>与<span class="tribe" title="族群">胡</span>反，上书请族<span class="person" title="人名">张胜</span>。<span class="person" title="人名">胜</span>还，具道所以为者。<span class="dynasty" title="朝代/氏族">燕</span>王寤，乃诈论它人，脱<span class="person" title="人名">胜</span>家属，使得为<span class="tribe" title="族群">匈奴</span>间，而阴使<span class="person" title="人名">范齐</span>之<span class="person" title="人名">陈豨</span>所，欲令久亡，连兵勿决。</p>

<p><a href="#pn-11" id="pn-11" class="para-num" title="点击复制链接">11</a> <span class="time" title="时间">汉十二年</span>，东击<span class="person" title="人名">黥布</span>，<span class="person" title="人名">豨</span>常将兵居<span class="dynasty" title="朝代/氏族">代</span>，<span class="dynasty" title="朝代/氏族">汉</span>使<span class="person" title="人名">樊哙</span>击斩<span class="person" title="人名">豨</span>。其裨将降，言<span class="dynasty" title="朝代/氏族">燕</span>王<span class="person" title="人名">绾</span>使<span class="person" title="人名">范齐</span>通计谋於<span class="person" title="人名">豨</span>所。<span class="person" title="人名">高祖</span>使使召<span class="person" title="人名">卢绾</span>，<span class="person" title="人名">绾</span>称病。上又使<span class="official" title="官职">辟阳侯</span><span class="official" title="官职">审食其</span>、<span class="official" title="官职">御史大夫</span><span class="official" title="官职">赵尧</span>往迎<span class="dynasty" title="朝代/氏族">燕</span>王，因验问左右。<span class="person" title="人名">绾</span>愈恐，闭匿，谓其幸臣曰：<span class="quoted">"非<span class="person" title="人名">刘</span>氏而王，独我与<span class="place" title="地名">长沙</span>耳。往年春，<span class="dynasty" title="朝代/氏族">汉</span>族<span class="official" title="官职">淮阴</span>，夏，诛<span class="person" title="人名">彭越</span>，皆<span class="person" title="人名">吕后</span>计。今上病，属任<span class="person" title="人名">吕后</span>。<span class="person" title="人名">吕后</span>妇人，专欲以事诛异姓王者及大功臣。"</span>乃遂称病不行。其左右皆亡匿。语颇泄，<span class="official" title="官职">辟阳侯</span>闻之，归具报上，上益怒。又得<span class="tribe" title="族群">匈奴</span>降者，降者言<span class="person" title="人名">张胜</span>亡在<span class="tribe" title="族群">匈奴</span>，为<span class="dynasty" title="朝代/氏族">燕</span>使。於是上曰：<span class="quoted">"<span class="person" title="人名">卢绾</span>果反矣！"</span>使<span class="person" title="人名">樊哙</span>击<span class="dynasty" title="朝代/氏族">燕</span>。<span class="dynasty" title="朝代/氏族">燕</span>王<span class="person" title="人名">绾</span>悉将其宫人家属骑数千居<span class="place" title="地名">长城</span>下，侯伺，幸上病愈，自入谢。<span class="time" title="时间">四月</span>，<span class="person" title="人名">高祖</span>崩，<span class="person" title="人名">卢绾</span>遂将其众亡入<span class="tribe" title="族群">匈奴</span>，<span class="tribe" title="族群">匈奴</span>以为<span class="official" title="官职">东胡卢王</span>。<span class="person" title="人名">绾</span>为<span class="tribe" title="族群">蛮夷</span>所侵夺，常思复归。居岁馀，死<span class="tribe" title="族群">胡</span>中。</p>

<p><a href="#pn-12" id="pn-12" class="para-num" title="点击复制链接">12</a> <span class="time" title="时间">高后时</span>，<span class="person" title="人名">卢绾</span>妻子亡降<span class="dynasty" title="朝代/氏族">汉</span>，会<span class="person" title="人名">高后</span>病，不能见，舍<span class="place" title="地名">燕邸</span>，为欲置酒见之。<span class="person" title="人名">高祖</span>竟崩，不得见。<span class="person" title="人名">卢绾</span>妻亦病死。</p>

<p><a href="#pn-13" id="pn-13" class="para-num" title="点击复制链接">13</a> <span class="time" title="时间">孝景中六年</span>，<span class="person" title="人名">卢绾</span>孙<span class="person" title="人名">他之</span>，以<span class="official" title="官职">东胡王</span>降，封为<span class="official" title="官职">亚谷侯</span>。</p>

<p><a href="#pn-14" id="pn-14" class="para-num" title="点击复制链接">14</a> <span class="person" title="人名">陈豨</span>者，<span class="place" title="地名">宛朐</span>人也，不知始所以得从。及<span class="time" title="时间">高祖七年冬</span>，<span class="dynasty" title="朝代/氏族">韩</span>王<span class="person" title="人名">信</span>反，入<span class="tribe" title="族群">匈奴</span>，上至<span class="place" title="地名">平城</span>还，乃封<span class="person" title="人名">豨</span>为列侯，以<span class="dynasty" title="朝代/氏族">赵</span><span class="official" title="官职">相国</span>将监<span class="dynasty" title="朝代/氏族">赵</span>、<span class="dynasty" title="朝代/氏族">代</span>边兵，边兵皆属焉。</p>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">豨</span>常告归过<span class="dynasty" title="朝代/氏族">赵</span>，<span class="dynasty" title="朝代/氏族">赵</span><span class="official" title="官职">相</span><span class="official" title="官职">周昌</span>见<span class="person" title="人名">豨</span>宾客随之者千馀乘，<span class="place" title="地名">邯郸</span>官舍皆满。<span class="person" title="人名">豨</span>所以待宾客布衣交，皆出客下。<span class="person" title="人名">豨</span>还之<span class="dynasty" title="朝代/氏族">代</span>，<span class="person" title="人名">周昌</span>乃求入见。见上，具言<span class="person" title="人名">豨</span>宾客盛甚，擅兵於外数岁，恐有变。上乃令人覆案<span class="person" title="人名">豨</span>客居<span class="dynasty" title="朝代/氏族">代</span>者财物诸不法事，多连引<span class="person" title="人名">豨</span>。<span class="person" title="人名">豨</span>恐，阴令客通使<span class="person" title="人名">王黄</span>、<span class="person" title="人名">曼丘臣</span>所。及<span class="time" title="时间">高祖十年七月</span>，<span class="official" title="官职">太上皇</span>崩，使人召<span class="person" title="人名">豨</span>，<span class="person" title="人名">豨</span>称病甚。<span class="time" title="时间">九月</span>，遂与<span class="person" title="人名">王黄</span>等反，自立为<span class="dynasty" title="朝代/氏族">代</span>王，劫略<span class="dynasty" title="朝代/氏族">赵</span>、<span class="dynasty" title="朝代/氏族">代</span>。</p>

<p><a href="#pn-16" id="pn-16" class="para-num" title="点击复制链接">16</a> 上闻，乃赦<span class="dynasty" title="朝代/氏族">赵</span>、<span class="dynasty" title="朝代/氏族">代</span>吏人为<span class="person" title="人名">豨</span>所诖误劫略者，皆赦之。上自往，至<span class="place" title="地名">邯郸</span>，喜曰：<span class="quoted">"<span class="person" title="人名">豨</span>不南据<span class="place" title="地名">漳水</span>，北守<span class="place" title="地名">邯郸</span>，知其无能为也。"</span><span class="dynasty" title="朝代/氏族">赵</span><span class="official" title="官职">相</span>奏斩<span class="place" title="地名">常山</span><span class="official" title="官职">守</span>、<span class="official" title="官职">尉</span>，曰：<span class="quoted">"<span class="place" title="地名">常山</span>二十五城，<span class="person" title="人名">豨</span>反，亡其二十城。"</span>上问曰：<span class="quoted">"<span class="official" title="官职">守</span>、<span class="official" title="官职">尉</span>反乎？"</span>对曰：<span class="quoted">"不反。"</span>上曰：<span class="quoted">"是力不足也。"</span>赦之，复以为<span class="place" title="地名">常山</span><span class="official" title="官职">守</span>、<span class="official" title="官职">尉</span>。上问<span class="person" title="人名">周昌</span>曰：<span class="quoted">"<span class="dynasty" title="朝代/氏族">赵</span>亦有壮士可令将者乎？"</span>对曰：<span class="quoted">"有四人。"</span>四人谒，上谩骂曰：<span class="quoted">"竖子能为将乎？"</span>四人惭伏。上封之各千户，以为将。左右谏曰：<span class="quoted">"从入<span class="place" title="地名">蜀</span>、<span class="place" title="地名">汉</span>，伐<span class="dynasty" title="朝代/氏族">楚</span>，功未遍行，今此何功而封？"</span>上曰：<span class="quoted">"非若所知！<span class="person" title="人名">陈豨</span>反，<span class="place" title="地名">邯郸</span>以北皆<span class="person" title="人名">豨</span>有，吾以<span class="artifact" title="器物/书名">羽檄</span>徵天下兵，未有至者，今唯独<span class="place" title="地名">邯郸</span>中兵耳。吾胡爱四千户封四人，不以慰<span class="dynasty" title="朝代/氏族">赵</span>子弟！"</span>皆曰：<span class="quoted">"善。"</span>於是上曰：<span class="quoted">"<span class="person" title="人名">陈豨</span>将谁？"</span>曰：<span class="quoted">"<span class="person" title="人名">王黄</span>、<span class="person" title="人名">曼丘臣</span>，皆故贾人。"</span>上曰：<span class="quoted">"吾知之矣。"</span>乃各以千金购<span class="person" title="人名">黄</span>、<span class="person" title="人名">臣</span>等。</p>

<p><a href="#pn-17" id="pn-17" class="para-num" title="点击复制链接">17</a> <span class="time" title="时间">十一年冬</span>，<span class="dynasty" title="朝代/氏族">汉</span>兵击斩<span class="person" title="人名">陈豨</span>将<span class="official" title="官职">侯敞</span>、<span class="person" title="人名">王黄</span>於<span class="place" title="地名">曲逆</span>下，破<span class="person" title="人名">豨</span>将<span class="person" title="人名">张春</span>於<span class="place" title="地名">聊城</span>，斩首万馀。<span class="official" title="官职">太尉</span><span class="official" title="官职">勃</span>入定<span class="place" title="地名">太原</span>、<span class="dynasty" title="朝代/氏族">代</span>地。<span class="time" title="时间">十二月</span>，上自击<span class="place" title="地名">东垣</span>，<span class="place" title="地名">东垣</span>不下，卒骂上；<span class="place" title="地名">东垣</span>降，卒骂者斩之，不骂者黥之。更命<span class="place" title="地名">东垣</span>为<span class="place" title="地名">真定</span>。<span class="person" title="人名">王黄</span>、<span class="person" title="人名">曼丘臣</span>其麾下受购赏之，皆生得，以故<span class="person" title="人名">陈豨</span>军遂败。</p>

<p><a href="#pn-18" id="pn-18" class="para-num" title="点击复制链接">18</a> 上还至<span class="place" title="地名">洛阳</span>。上曰：<span class="quoted">"<span class="dynasty" title="朝代/氏族">代</span>居<span class="place" title="地名">常山</span>北，<span class="dynasty" title="朝代/氏族">赵</span>乃从山南有之，远。"</span>乃立子<span class="person" title="人名">恆</span>为<span class="dynasty" title="朝代/氏族">代</span>王，都<span class="place" title="地名">中都</span>，<span class="dynasty" title="朝代/氏族">代</span>、<span class="dynasty" title="朝代/氏族">雁门</span>皆属<span class="dynasty" title="朝代/氏族">代</span>。</p>

<p><a href="#pn-19" id="pn-19" class="para-num" title="点击复制链接">19</a> <span class="time" title="时间">高祖十二年冬</span>，<span class="person" title="人名">樊哙</span>军卒追斩<span class="person" title="人名">豨</span>於<span class="place" title="地名">灵丘</span>。</p>

<p><a href="#pn-20" id="pn-20" class="para-num" title="点击复制链接">20</a> <span class="person" title="人名">太史公</span>曰：<span class="person" title="人名">韩信</span>、<span class="person" title="人名">卢绾</span>非素积德累善之世，徼一时权变，以诈力成功，遭<span class="dynasty" title="朝代/氏族">汉</span>初定，故得列地，南面称孤。内见疑彊大，外倚<span class="tribe" title="族群">蛮貊</span>以为援，是以日疏自危，事穷智困，卒赴<span class="tribe" title="族群">匈奴</span>，岂不哀哉！<span class="person" title="人名">陈豨</span>，<span class="place" title="地名">梁</span>人，其少时数称慕<span class="person" title="人名">魏公子</span>；及将军守边，招致宾客而下士，名声过实。<span class="person" title="人名">周昌</span>疑之，疵瑕颇起，惧祸及身，邪人进说，遂陷无道。於戏悲夫！夫计之生孰成败於人也深矣！</p>

<p><a href="#pn-21" id="pn-21" class="para-num" title="点击复制链接">21</a> <span class="dynasty" title="朝代/氏族">韩</span><span class="official" title="官职">襄</span>遗孽，始从<span class="place" title="地名">汉中</span>。剖符南面，徙邑北通。<span class="person" title="人名">穨当</span>归国，<span class="place" title="地名">龙雒</span>有功。<span class="person" title="人名">卢绾</span>亲爱，群臣莫同。旧<span class="dynasty" title="朝代/氏族">燕</span>是王，<span class="tribe" title="族群">东胡</span>计穷。</p>

<nav class="chapter-nav">
    <a href="../index.html" class="nav-home">回到主页</a>
    <a href="092_淮阴侯列传.html" class="nav-prev">← 上一页</a>
    <a href="094_田儋列传.html" class="nav-next">下一页 →</a>
</nav>
</body>
</html>
