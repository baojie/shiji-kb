<!DOCTYPE html>

<html lang="zh-CN">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<title>015_六国年表.tagged</title>
<link href="../css/shiji-styles.css" rel="stylesheet"/>
<link href="../css/chapter-nav.css" rel="stylesheet"/>
<script src="../js/purple-numbers.js"></script>
</head>
<body>
<nav class="chapter-nav">
<a class="nav-home" href="../docs/index.html">回到主页</a>
<a class="nav-prev" href="014_十二诸侯年表.tagged.html">← 上一页</a>
<a class="nav-next" href="016_秦楚之际月表.tagged.html">下一页 →</a>
</nav>
<h1><a class="para-num" href="#pn-0" id="pn-0" title="点击复制链接">0</a> 六国年表 <a class="original-text-link" href="../original_text/015_六国年表.txt">原文</a></h1>
<h2 id="section-太史公读秦记">太史公读秦记</h2>
<p><a class="para-num" href="#pn-1.1" id="pn-1.1" title="点击复制链接">1.1</a> <span class="official" title="官职">太史公</span>读<span class="artifact" title="器物/书名">秦记</span>，至<span class="tribe" title="族群">犬戎</span>败<span class="official" title="官职">幽王</span>，<span class="dynasty" title="朝代/氏族">周</span>东徙<span class="place" title="地名">洛邑</span>，<span class="dynasty" title="朝代/氏族">秦</span><span class="official" title="官职">襄公</span>始封为诸侯，作<span class="artifact" title="器物/书名">西畤</span>用事上帝，僭端见矣。</p>
<p><a class="para-num" href="#pn-1.2" id="pn-1.2" title="点击复制链接">1.2</a> <span class="institution" title="制度">礼</span>曰：<span class="quoted">"天子祭天地，诸侯祭其域内名山大川。"</span></p>
<p><a class="para-num" href="#pn-1.3" id="pn-1.3" title="点击复制链接">1.3</a> 今<span class="dynasty" title="朝代/氏族">秦</span>杂<span class="tribe" title="族群">戎翟</span>之俗，先暴戾，後仁义，位在籓臣而胪於<span class="institution" title="制度">郊祀</span>，君子惧焉。</p>
<p><a class="para-num" href="#pn-2.1" id="pn-2.1" title="点击复制链接">2.1</a> 及<span class="person" title="人名">文公</span>逾<span class="place" title="地名">陇</span>，攘<span class="tribe" title="族群">夷狄</span>，尊<span class="artifact" title="器物/书名">陈宝</span>，营<span class="place" title="地名">岐雍</span>之间，而<span class="person" title="人名">穆公</span>脩政，东竟至<span class="place" title="地名">河</span>，则与<span class="dynasty" title="朝代/氏族">齐</span><span class="person" title="人名">桓</span>、<span class="dynasty" title="朝代/氏族">晋</span><span class="person" title="人名">文</span>中国侯伯侔矣。</p>
<p><a class="para-num" href="#pn-2.2" id="pn-2.2" title="点击复制链接">2.2</a> 是後陪臣执政，<span class="official" title="官职">大夫</span>世禄，<span class="institution" title="制度">六卿</span>擅<span class="dynasty" title="朝代/氏族">晋</span>权，征伐会盟，威重於诸侯。</p>
<p><a class="para-num" href="#pn-2.3" id="pn-2.3" title="点击复制链接">2.3</a> 及<span class="person" title="人名">田常</span>杀<span class="official" title="官职">简公</span>而相<span class="dynasty" title="朝代/氏族">齐</span>国，诸侯晏然弗讨，海内争於战功矣。</p>
<p><a class="para-num" href="#pn-3.1" id="pn-3.1" title="点击复制链接">3.1</a> 三国终之卒分<span class="dynasty" title="朝代/氏族">晋</span>，<span class="person" title="人名">田和</span>亦灭<span class="dynasty" title="朝代/氏族">齐</span>而有之，六国之盛自此始。</p>
<p><a class="para-num" href="#pn-3.2" id="pn-3.2" title="点击复制链接">3.2</a> 务在彊兵并敌，谋诈用而<span class="institution" title="制度">从衡短长之说</span>起。</p>
<p><a class="para-num" href="#pn-3.3" id="pn-3.3" title="点击复制链接">3.3</a> 矫称出，誓盟不信，虽置质剖符犹不能约束也。</p>
<p><a class="para-num" href="#pn-4.1" id="pn-4.1" title="点击复制链接">4.1</a> <span class="dynasty" title="朝代/氏族">秦</span>始小国僻远，诸夏宾之，比於<span class="tribe" title="族群">戎翟</span>，至<span class="official" title="官职">献公</span>之後常雄诸侯。</p>
<p><a class="para-num" href="#pn-4.2" id="pn-4.2" title="点击复制链接">4.2</a> 论<span class="dynasty" title="朝代/氏族">秦</span>之德义不如<span class="dynasty" title="朝代/氏族">鲁</span><span class="dynasty" title="朝代/氏族">卫</span>之暴戾者，量<span class="dynasty" title="朝代/氏族">秦</span>之兵不如<span class="dynasty" title="朝代/氏族">三晋</span>之彊也，然卒并天下，非必险固便形埶利也，盖若天所助焉。</p>
<p><a class="para-num" href="#pn-5.1" id="pn-5.1" title="点击复制链接">5.1</a> 或曰<span class="quoted">"东方物所始生，西方物之成孰"</span>。</p>
<p><a class="para-num" href="#pn-5.2" id="pn-5.2" title="点击复制链接">5.2</a> 夫作事者必於东南，收功实者常於西北。</p>
<p><a class="para-num" href="#pn-5.3" id="pn-5.3" title="点击复制链接">5.3</a> 故<span class="mythical" title="神话/传说">禹</span>兴於西羌，<span class="person" title="人名">汤</span>起於<span class="place" title="地名">亳</span>，<span class="dynasty" title="朝代/氏族">周</span>之王也以<span class="place" title="地名">丰镐</span>伐<span class="dynasty" title="朝代/氏族">殷</span>，<span class="dynasty" title="朝代/氏族">秦</span>之帝用<span class="place" title="地名">雍州</span>兴，<span class="dynasty" title="朝代/氏族">汉</span>之兴自<span class="dynasty" title="朝代/氏族">蜀</span><span class="dynasty" title="朝代/氏族">汉</span>。</p>
<p><a class="para-num" href="#pn-6.1" id="pn-6.1" title="点击复制链接">6.1</a> <span class="dynasty" title="朝代/氏族">秦</span>既得意，烧天下<span class="artifact" title="器物/书名">诗</span><span class="artifact" title="器物/书名">书</span>，诸侯史记尤甚，为其有所刺讥也。</p>
<p><a class="para-num" href="#pn-6.2" id="pn-6.2" title="点击复制链接">6.2</a> <span class="artifact" title="器物/书名">诗</span><span class="artifact" title="器物/书名">书</span>所以复见者，多藏人家，而史记独藏<span class="dynasty" title="朝代/氏族">周</span>室，以故灭。惜哉，惜哉！</p>
<p><a class="para-num" href="#pn-6.3" id="pn-6.3" title="点击复制链接">6.3</a> 独有<span class="artifact" title="器物/书名">秦记</span>，又不载日月，其文略不具。</p>
<p><a class="para-num" href="#pn-6.4" id="pn-6.4" title="点击复制链接">6.4</a> 然战国之权变亦有可颇采者，何必上古。</p>
<p><a class="para-num" href="#pn-7.1" id="pn-7.1" title="点击复制链接">7.1</a> <span class="dynasty" title="朝代/氏族">秦</span>取天下多暴，然世异变，成功大。</p>
<p><a class="para-num" href="#pn-7.2" id="pn-7.2" title="点击复制链接">7.2</a> 传曰<span class="quoted">"法後王"</span>，何也？以其近己而俗变相类，议卑而易行也。</p>
<p><a class="para-num" href="#pn-7.3" id="pn-7.3" title="点击复制链接">7.3</a> 学者牵於所闻，见<span class="dynasty" title="朝代/氏族">秦</span>在帝位日浅，不察其终始，因举而笑之，不敢道，此与以耳食无异。悲夫！</p>
<h2 id="section-太史公曰">太史公曰</h2>
<p><a class="para-num" href="#pn-8.1" id="pn-8.1" title="点击复制链接">8.1</a> 余於是因<span class="artifact" title="器物/书名">秦记</span>，踵<span class="artifact" title="器物/书名">春秋</span>之後，起<span class="dynasty" title="朝代/氏族">周</span><span class="official" title="官职">元王</span>，表六国时事，讫<span class="official" title="官职">二世</span>，凡<span class="time" title="时间">二百七十年</span>，著诸所闻兴坏之端。</p>
<p><a class="para-num" href="#pn-8.2" id="pn-8.2" title="点击复制链接">8.2</a> 後有君子，以览观焉。</p>
<h2 id="section-表略">表略</h2>
<p>（表略）</p>
<nav class="chapter-nav">
<a class="nav-home" href="../docs/index.html">回到主页</a>
<a class="nav-prev" href="014_十二诸侯年表.tagged.html">← 上一页</a>
<a class="nav-next" href="016_秦楚之际月表.tagged.html">下一页 →</a>
</nav>
</body>
</html>
