<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>114_东越列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="113_南越列传.html" class="nav-prev">← 上一页</a>
    <a href="115_朝鲜列传.html" class="nav-next">下一页 →</a>
</nav>
<h1>114 东越列传 <a href="../original_text/114_东越列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <span class="place" title="地名">闽越</span>王<span class="person" title="人名">无诸</span>及<span class="tribe" title="族群">越</span><span class="place" title="地名">东海</span>王<span class="person" title="人名">摇</span>者，其先皆<span class="tribe" title="族群">越</span>王<span class="person" title="人名">句践</span>之後也，姓<span class="person" title="人名">驺</span>氏。<span class="dynasty" title="朝代/氏族">秦</span>已并<span class="place" title="地名">天下</span>，皆废为<span class="official" title="官职">君长</span>，以其地为<span class="place" title="地名">闽中郡</span>。及诸侯畔<span class="dynasty" title="朝代/氏族">秦</span>，<span class="person" title="人名">无诸</span>、<span class="person" title="人名">摇</span>率<span class="tribe" title="族群">越</span>归<span class="official" title="官职">鄱阳令</span><span class="person" title="人名">吴芮</span>，所谓<span class="official" title="官职">鄱君</span>者也，从诸侯灭<span class="dynasty" title="朝代/氏族">秦</span>。当是之时，<span class="person" title="人名">项籍</span>主命，弗王，以故不附<span class="dynasty" title="朝代/氏族">楚</span>。<span class="dynasty" title="朝代/氏族">汉</span>击<span class="person" title="人名">项籍</span>，<span class="person" title="人名">无诸</span>、<span class="person" title="人名">摇</span>率<span class="tribe" title="族群">越</span>人佐<span class="dynasty" title="朝代/氏族">汉</span>。<span class="dynasty" title="朝代/氏族">汉</span><span class="time" title="时间">五年</span>，复立<span class="person" title="人名">无诸</span>为<span class="place" title="地名">闽越</span>王，王<span class="place" title="地名">闽中</span>故地，都<span class="place" title="地名">东冶</span>。<span class="time" title="时间">孝惠三年</span>，举<span class="dynasty" title="朝代/氏族">高帝</span>时<span class="tribe" title="族群">越</span>功，曰<span class="official" title="官职">闽君</span><span class="person" title="人名">摇</span>功多，其民便附，乃立<span class="person" title="人名">摇</span>为<span class="place" title="地名">东海</span>王，都<span class="place" title="地名">东瓯</span>，世俗号为<span class="official" title="官职">东瓯王</span>。</p>

<p><a href="#pn-1" id="pn-1" class="para-num" title="点击复制链接">1</a> 後数世，至<span class="time" title="时间">孝景三年</span>，<span class="official" title="官职">吴王</span><span class="person" title="人名">濞</span>反，欲从<span class="place" title="地名">闽越</span>，<span class="place" title="地名">闽越</span>未肯行，独<span class="place" title="地名">东瓯</span>从<span class="dynasty" title="朝代/氏族">吴</span>。及<span class="dynasty" title="朝代/氏族">吴</span>破，<span class="place" title="地名">东瓯</span>受<span class="dynasty" title="朝代/氏族">汉</span>购，杀<span class="official" title="官职">吴王</span><span class="place" title="地名">丹徒</span>，以故皆得不诛，归国。</p>

<p><a href="#pn-2" id="pn-2" class="para-num" title="点击复制链接">2</a> <span class="official" title="官职">吴王</span>子<span class="person" title="人名">子驹</span>亡走<span class="place" title="地名">闽越</span>，怨<span class="place" title="地名">东瓯</span>杀其父，常劝<span class="place" title="地名">闽越</span>击<span class="place" title="地名">东瓯</span>。至<span class="time" title="时间">建元三年</span>，<span class="place" title="地名">闽越</span>发兵围<span class="place" title="地名">东瓯</span>。<span class="place" title="地名">东瓯</span>食尽，困，且降，乃使人告急天子。天子问<span class="official" title="官职">太尉</span><span class="person" title="人名">田蚡</span>，<span class="person" title="人名">蚡</span>对曰：<span class="quoted">"<span class="tribe" title="族群">越</span>人相攻击，固其常，又数反覆，不足以烦<span class="place" title="地名">中国</span>往救也。自<span class="dynasty" title="朝代/氏族">秦</span>时弃弗属。"</span>於是<span class="official" title="官职">中大夫</span><span class="person" title="人名">庄助</span>诘<span class="person" title="人名">蚡</span>曰：<span class="quoted">"特患力弗能救，德弗能覆；诚能，何故弃之？且<span class="dynasty" title="朝代/氏族">秦</span>举<span class="place" title="地名">咸阳</span>而弃之，何乃<span class="tribe" title="族群">越</span>也！今小国以穷困来告急天子，天子弗振，彼当安所告愬？又何以子万国乎？"</span>上曰：<span class="quoted">"<span class="official" title="官职">太尉</span>未足与计。吾初即位，不欲出<span class="artifact" title="器物/书名">虎符</span>发兵郡国。"</span>乃遣<span class="person" title="人名">庄助</span>以节发兵<span class="place" title="地名">会稽</span>。<span class="place" title="地名">会稽</span><span class="official" title="官职">太守</span>欲距不为发兵，<span class="person" title="人名">助</span>乃斩一<span class="official" title="官职">司马</span>，谕意指，遂发兵浮海救<span class="place" title="地名">东瓯</span>。未至，<span class="place" title="地名">闽越</span>引兵而去。<span class="place" title="地名">东瓯</span>请举国徙<span class="place" title="地名">中国</span>，乃悉举众来，处<span class="place" title="地名">江淮</span>之间。</p>

<p><a href="#pn-3" id="pn-3" class="para-num" title="点击复制链接">3</a> 至<span class="time" title="时间">建元六年</span>，<span class="place" title="地名">闽越</span>击<span class="place" title="地名">南越</span>。<span class="place" title="地名">南越</span>守天子约，不敢擅发兵击而以闻。上遣<span class="official" title="官职">大行</span><span class="person" title="人名">王恢</span>出<span class="place" title="地名">豫章</span>，<span class="official" title="官职">大农</span><span class="person" title="人名">韩安国</span>出<span class="place" title="地名">会稽</span>，皆为<span class="official" title="官职">将军</span>。兵未逾岭，<span class="place" title="地名">闽越</span>王<span class="person" title="人名">郢</span>发兵距险。其弟<span class="person" title="人名">馀善</span>乃与<span class="official" title="官职">相</span>、宗族谋曰：<span class="quoted">"王以擅发兵击<span class="place" title="地名">南越</span>，不请，故天子兵来诛。今<span class="dynasty" title="朝代/氏族">汉</span>兵众彊，今即幸胜之，後来益多，终灭国而止。今杀王以谢天子。天子听，罢兵，固一国完；不听，乃力战；不胜，即亡入海。"</span>皆曰<span class="quoted">"善"</span>。即鏦杀王，使使奉其头致<span class="official" title="官职">大行</span>。<span class="official" title="官职">大行</span>曰：<span class="quoted">"所为来者诛王。今王头至，谢罪，不战而耘，利莫大焉。"</span>乃以便宜案兵告<span class="official" title="官职">大农</span>军，而使使奉王头驰报天子。诏罢两将兵，曰：<span class="quoted">"<span class="person" title="人名">郢</span>等首恶，独<span class="person" title="人名">无诸</span>孙<span class="official" title="官职">繇君</span><span class="person" title="人名">丑</span>不与谋焉。"</span>乃使<span class="official" title="官职">郎中将</span>立<span class="person" title="人名">丑</span>为<span class="official" title="官职">越繇王</span>，奉<span class="place" title="地名">闽越</span>先祭祀。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">馀善</span>已杀<span class="person" title="人名">郢</span>，威行於国，国民多属，窃自立为王。<span class="official" title="官职">繇王</span>不能矫其众持正。天子闻之，为<span class="person" title="人名">馀善</span>不足复兴师，曰：<span class="quoted">"<span class="person" title="人名">馀善</span>数与<span class="person" title="人名">郢</span>谋乱，而後首诛<span class="person" title="人名">郢</span>，师得不劳。"</span>因立<span class="person" title="人名">馀善</span>为<span class="official" title="官职">东越王</span>，与<span class="official" title="官职">繇王</span>并处。</p>

<p><a href="#pn-5" id="pn-5" class="para-num" title="点击复制链接">5</a> 至<span class="time" title="时间">元鼎五年</span>，<span class="place" title="地名">南越</span>反，<span class="official" title="官职">东越王</span><span class="person" title="人名">馀善</span>上书，请以卒八千人从<span class="official" title="官职">楼船将军</span>击<span class="person" title="人名">吕嘉</span>等。兵至<span class="place" title="地名">揭扬</span>，以海风波为解，不行，持两端，阴使<span class="place" title="地名">南越</span>。及<span class="dynasty" title="朝代/氏族">汉</span>破<span class="place" title="地名">番禺</span>，不至。是时<span class="official" title="官职">楼船将军</span><span class="person" title="人名">杨仆</span>使使上书，原便引兵击<span class="place" title="地名">东越</span>。上曰士卒劳倦，不许，罢兵，令诸<span class="official" title="官职">校</span>屯<span class="place" title="地名">豫章</span><span class="official" title="官职">梅领</span>待命。</p>

<p><a href="#pn-6" id="pn-6" class="para-num" title="点击复制链接">6</a> <span class="time" title="时间">元鼎六年秋</span>，<span class="person" title="人名">馀善</span>闻<span class="official" title="官职">楼船</span>请诛之，<span class="dynasty" title="朝代/氏族">汉</span>兵临境，且往，乃遂反，发兵距汉道。号<span class="official" title="官职">将军</span><span class="person" title="人名">驺力</span>等为<span class="quoted">"<span class="official" title="官职">吞汉将军</span>"</span>，入<span class="place" title="地名">白沙</span>、<span class="place" title="地名">武林</span>、<span class="place" title="地名">梅岭</span>，杀<span class="dynasty" title="朝代/氏族">汉</span>三<span class="official" title="官职">校尉</span>。是时<span class="dynasty" title="朝代/氏族">汉</span>使<span class="official" title="官职">大农</span><span class="person" title="人名">张成</span>、故<span class="official" title="官职">山州侯</span><span class="person" title="人名">齿</span>将屯，弗敢击，卻就便处，皆坐畏懦诛。</p>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">馀善</span>刻<span class="quoted">"<span class="official" title="官职">武帝</span>"</span>玺自立，诈其民，为妄言。天子遣<span class="official" title="官职">横海将军</span><span class="person" title="人名">韩说</span>出<span class="place" title="地名">句章</span>，浮海从东方往；<span class="official" title="官职">楼船将军</span><span class="person" title="人名">杨仆</span>出<span class="place" title="地名">武林</span>；<span class="official" title="官职">中尉</span><span class="person" title="人名">王温舒</span>出<span class="place" title="地名">梅岭</span>；<span class="official" title="官职">越侯</span>为<span class="official" title="官职">戈船</span>、<span class="official" title="官职">下濑将军</span>，出<span class="place" title="地名">若邪</span>、<span class="place" title="地名">白沙</span>。<span class="time" title="时间">元封元年冬</span>，咸入<span class="place" title="地名">东越</span>。<span class="place" title="地名">东越</span>素发兵距险，使<span class="official" title="官职">徇北将军</span>守<span class="place" title="地名">武林</span>，败<span class="official" title="官职">楼船</span>军数<span class="official" title="官职">校尉</span>，杀<span class="official" title="官职">长吏</span>。<span class="official" title="官职">楼船将军</span>率<span class="place" title="地名">钱唐</span><span class="person" title="人名">辕终古</span>斩<span class="official" title="官职">徇北将军</span>，为<span class="official" title="官职">御兒侯</span>。自兵未往。</p>

<p><a href="#pn-8" id="pn-8" class="para-num" title="点击复制链接">8</a> 故<span class="official" title="官职">越衍侯</span><span class="person" title="人名">吴阳</span>前在<span class="dynasty" title="朝代/氏族">汉</span>，<span class="dynasty" title="朝代/氏族">汉</span>使归谕<span class="person" title="人名">馀善</span>，<span class="person" title="人名">馀善</span>弗听。及<span class="official" title="官职">横海将军</span>先至，<span class="official" title="官职">越衍侯</span><span class="person" title="人名">吴阳</span>以其邑七百人反，攻<span class="tribe" title="族群">越</span>军於<span class="place" title="地名">汉阳</span>。从<span class="official" title="官职">建成侯</span><span class="person" title="人名">敖</span>，与其率，从<span class="official" title="官职">繇王</span><span class="person" title="人名">居股</span>谋曰：<span class="quoted">"<span class="person" title="人名">馀善</span>首恶，劫守吾属。今<span class="dynasty" title="朝代/氏族">汉</span>兵至，众彊，计杀<span class="person" title="人名">馀善</span>，自归诸将，傥幸得脱。"</span>乃遂俱杀<span class="person" title="人名">馀善</span>，以其众降<span class="official" title="官职">横海将军</span>，故封<span class="official" title="官职">繇王</span><span class="person" title="人名">居股</span>为<span class="official" title="官职">东成侯</span>，万户；封<span class="official" title="官职">建成侯</span><span class="person" title="人名">敖</span>为<span class="official" title="官职">开陵侯</span>；封<span class="official" title="官职">越衍侯</span><span class="person" title="人名">吴阳</span>为<span class="official" title="官职">北石侯</span>；封<span class="official" title="官职">横海将军</span><span class="person" title="人名">说</span>为<span class="official" title="官职">案道侯</span>；封<span class="official" title="官职">横海校尉</span><span class="person" title="人名">福</span>为<span class="official" title="官职">缭嫈侯</span>。<span class="person" title="人名">福</span>者，<span class="place" title="地名">成阳</span><span class="official" title="官职">共王</span>子，故为<span class="official" title="官职">海常侯</span>，坐法失侯。旧从军无功，以宗室故侯。诸将皆无成功，莫封。<span class="place" title="地名">东越</span><span class="official" title="官职">将</span><span class="person" title="人名">多军</span>，<span class="dynasty" title="朝代/氏族">汉</span>兵至，弃其军降，封为<span class="official" title="官职">无锡侯</span>。</p>

<p><a href="#pn-9" id="pn-9" class="para-num" title="点击复制链接">9</a> 於是天子曰<span class="place" title="地名">东越</span>狭多阻，<span class="place" title="地名">闽越</span>悍，数反覆，诏军吏皆将其民徙处<span class="place" title="地名">江淮</span>间。<span class="place" title="地名">东越</span>地遂虚。</p>

<p><a href="#pn-10" id="pn-10" class="para-num" title="点击复制链接">10</a> <span class="official" title="官职">太史公</span>曰：<span class="tribe" title="族群">越</span>虽<span class="tribe" title="族群">蛮夷</span>，其先岂尝有大功德於民哉，何其久也！历数代常为<span class="official" title="官职">君王</span>，<span class="person" title="人名">句践</span>一称伯。然<span class="person" title="人名">馀善</span>至大逆，灭国迁众，其先苗裔<span class="official" title="官职">繇王</span><span class="person" title="人名">居股</span>等犹尚封为万户侯，由此知<span class="tribe" title="族群">越</span>世世为<span class="official" title="官职">公侯</span>矣。盖<span class="mythical" title="神话/传说">禹</span>之馀烈也。</p>

<p><a href="#pn-11" id="pn-11" class="para-num" title="点击复制链接">11</a> <span class="person" title="人名">句践</span>之裔，是曰<span class="person" title="人名">无诸</span>。既席<span class="dynasty" title="朝代/氏族">汉</span>宠，实因<span class="dynasty" title="朝代/氏族">秦</span>馀。<span class="person" title="人名">驺</span>、<span class="place" title="地名">骆</span>为姓，<span class="place" title="地名">闽中</span>是居。王<span class="person" title="人名">摇</span>之立，爰处东隅。後嗣不道，自相诛锄。</p>

<nav class="chapter-nav">
    <a href="../index.html" class="nav-home">回到主页</a>
    <a href="113_南越列传.html" class="nav-prev">← 上一页</a>
    <a href="115_朝鲜列传.html" class="nav-next">下一页 →</a>
</nav>
</body>
</html>
