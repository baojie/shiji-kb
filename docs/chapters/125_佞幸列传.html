<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>125_佞幸列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="124_游侠列传.html" class="nav-prev">← 上一页</a>
    <a href="126_滑稽列传.html" class="nav-next">下一页 →</a>
</nav>
<h1>佞幸列传 <a href="../original_text/125_佞幸列传.txt" class="original-text-link">原文</a></h1>

<h2>佞幸总论</h2>

<p><a href="#pn-0" id="pn-0" class="para-num" title="点击复制链接">0</a> 谚曰<span class="quoted">"力田不如逢年，善仕不如遇合"</span>，固无虚言。非独女以色媚，而士宦亦有之。</p>

<p><a href="#pn-1" id="pn-1" class="para-num" title="点击复制链接">1</a> 昔以色幸者多矣。至<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>兴，<a href="../entities/person.html#entity-刘邦" class="entity-link"><span class="person" title="人名">高祖</span></a>至暴抗也，然<a href="../entities/person.html#entity-籍孺" class="entity-link"><span class="person" title="人名">籍孺</span></a>以佞幸；<a href="../entities/person.html#entity-孝惠帝" class="entity-link"><span class="person" title="人名">孝惠</span></a>时有<a href="../entities/person.html#entity-闳孺" class="entity-link"><span class="person" title="人名">闳孺</span></a>。此<a href="../entities/time.html#entity-两人" class="entity-link"><span class="time" title="时间">两人</span></a>非有材能，徒以婉佞贵幸，与上卧起，<a href="../entities/official.html#entity-公卿" class="entity-link"><span class="official" title="官职">公卿</span></a>皆因关说。故<a href="../entities/person.html#entity-孝惠帝" class="entity-link"><span class="person" title="人名">孝惠</span></a>时<a href="../entities/official.html#entity-郎" class="entity-link"><span class="official" title="官职">郎</span></a><a href="../entities/official.html#entity-侍中" class="entity-link"><span class="official" title="官职">侍中</span></a>皆<a href="../entities/artifact.html#entity-冠" class="entity-link"><span class="artifact" title="器物/书名">冠</span></a><a href="../entities/institution.html#entity-鵕璘" class="entity-link"><span class="institution" title="制度">鵕璘</span></a>，<a href="../entities/artifact.html#entity-贝带" class="entity-link"><span class="artifact" title="器物/书名">贝带</span></a>，傅<a href="../entities/artifact.html#entity-脂粉" class="entity-link"><span class="artifact" title="器物/书名">脂粉</span></a>，化<a href="../entities/person.html#entity-闳" class="entity-link"><span class="person" title="人名">闳</span></a>、<a href="../entities/person.html#entity-项羽" class="entity-link"><span class="person" title="人名">籍</span></a>之属也。<a href="../entities/time.html#entity-两人" class="entity-link"><span class="time" title="时间">两人</span></a>徙家<a href="../entities/place.html#entity-安陵" class="entity-link"><span class="place" title="地名">安陵</span></a>。</p>

<h2>邓通得宠</h2>

<p><a href="#pn-2" id="pn-2" class="para-num" title="点击复制链接">2</a> <a href="../entities/person.html#entity-孝文" class="entity-link"><span class="person" title="人名">孝文</span></a>时中宠臣，士人则<a href="../entities/person.html#entity-邓通" class="entity-link"><span class="person" title="人名">邓通</span></a>，宦者则<a href="../entities/person.html#entity-赵同" class="entity-link"><span class="person" title="人名">赵同</span></a>、<a href="../entities/person.html#entity-北宫伯子" class="entity-link"><span class="person" title="人名">北宫伯子</span></a>。<a href="../entities/person.html#entity-北宫伯子" class="entity-link"><span class="person" title="人名">北宫伯子</span></a>以爱人长者；而<a href="../entities/person.html#entity-赵同" class="entity-link"><span class="person" title="人名">赵同</span></a>以<a href="../entities/astronomy.html#entity-星气" class="entity-link"><span class="astronomy" title="天文/历法">星气</span></a>幸，常为<a href="../entities/person.html#entity-孝文帝" class="entity-link"><span class="person" title="人名">文帝</span></a>参乘；<a href="../entities/person.html#entity-邓通" class="entity-link"><span class="person" title="人名">邓通</span></a>无伎能。<a href="../entities/person.html#entity-邓通" class="entity-link"><span class="person" title="人名">邓通</span></a>，<a href="../entities/place.html#entity-蜀郡南安" class="entity-link"><span class="place" title="地名">蜀郡南安</span></a>人也，以濯<a href="../entities/artifact.html#entity-船" class="entity-link"><span class="artifact" title="器物/书名">船</span></a>为<a href="../entities/official.html#entity-黄头郎" class="entity-link"><span class="official" title="官职">黄头郎</span></a>。<a href="../entities/person.html#entity-孝文帝" class="entity-link"><span class="person" title="人名">孝文帝</span></a>梦欲上天，不能，有一<a href="../entities/official.html#entity-黄头郎" class="entity-link"><span class="official" title="官职">黄头郎</span></a>从後推之上天，顾见其<a href="../entities/artifact.html#entity-衣" class="entity-link"><span class="artifact" title="器物/书名">衣</span></a>裻带後穿。觉而之<a href="../entities/place.html#entity-渐台" class="entity-link"><span class="place" title="地名">渐台</span></a>，以梦中阴目求推者郎，即见<a href="../entities/person.html#entity-邓通" class="entity-link"><span class="person" title="人名">邓通</span></a>，其<a href="../entities/artifact.html#entity-衣" class="entity-link"><span class="artifact" title="器物/书名">衣</span></a>後穿，梦中所见也。召问其名姓，姓<a href="../entities/person.html#entity-邓氏" class="entity-link"><span class="person" title="人名">邓氏</span></a>，名<a href="../entities/person.html#entity-通" class="entity-link"><span class="person" title="人名">通</span></a>，<a href="../entities/person.html#entity-孝文帝" class="entity-link"><span class="person" title="人名">文帝</span></a>说焉，尊幸之日异。<a href="../entities/person.html#entity-通" class="entity-link"><span class="person" title="人名">通</span></a>亦愿谨，不好外交，虽赐洗沐，不欲出。於是<a href="../entities/person.html#entity-孝文帝" class="entity-link"><span class="person" title="人名">文帝</span></a>赏赐<a href="../entities/person.html#entity-通" class="entity-link"><span class="person" title="人名">通</span></a>巨万以<a href="../entities/time.html#entity-十数" class="entity-link"><span class="time" title="时间">十数</span></a>，官至<a href="../entities/official.html#entity-上大夫" class="entity-link"><span class="official" title="官职">上大夫</span></a>。<a href="../entities/person.html#entity-孝文帝" class="entity-link"><span class="person" title="人名">文帝</span></a>时时如<a href="../entities/person.html#entity-邓通" class="entity-link"><span class="person" title="人名">邓通</span></a>家游戏。然<a href="../entities/person.html#entity-邓通" class="entity-link"><span class="person" title="人名">邓通</span></a>无他能，不能有所荐士，独自谨其身以媚上而已。上使善相者相<a href="../entities/person.html#entity-通" class="entity-link"><span class="person" title="人名">通</span></a>，曰<span class="quoted">"当贫饿死"</span>。<a href="../entities/person.html#entity-孝文帝" class="entity-link"><span class="person" title="人名">文帝</span></a>曰：<span class="quoted">"能富<a href="../entities/person.html#entity-通" class="entity-link"><span class="person" title="人名">通</span></a>者在我也。何谓贫乎？"</span>於是赐<a href="../entities/person.html#entity-邓通" class="entity-link"><span class="person" title="人名">邓通</span></a><a href="../entities/place.html#entity-蜀严道铜山" class="entity-link"><span class="place" title="地名">蜀严道铜山</span></a>，得自铸<a href="../entities/artifact.html#entity-钱" class="entity-link"><span class="artifact" title="器物/书名">钱</span></a>，<span class="quoted">"<a href="../entities/artifact.html#entity-邓氏钱" class="entity-link"><span class="artifact" title="器物/书名">邓氏钱</span></a>"</span>布天下。其富如此。</p>

<p><a href="#pn-3" id="pn-3" class="para-num" title="点击复制链接">3</a> <a href="../entities/person.html#entity-孝文帝" class="entity-link"><span class="person" title="人名">文帝</span></a>尝病痈，<a href="../entities/person.html#entity-邓通" class="entity-link"><span class="person" title="人名">邓通</span></a>常为帝唶吮之。<a href="../entities/person.html#entity-孝文帝" class="entity-link"><span class="person" title="人名">文帝</span></a>不乐，从容问<a href="../entities/person.html#entity-通" class="entity-link"><span class="person" title="人名">通</span></a>曰：<span class="quoted">"天下谁最爱我者乎？"</span><a href="../entities/person.html#entity-通" class="entity-link"><span class="person" title="人名">通</span></a>曰：<span class="quoted">"宜莫如<a href="../entities/official.html#entity-太子" class="entity-link"><span class="official" title="官职">太子</span></a>。"</span><a href="../entities/official.html#entity-太子" class="entity-link"><span class="official" title="官职">太子</span></a>入问病，<a href="../entities/person.html#entity-孝文帝" class="entity-link"><span class="person" title="人名">文帝</span></a>使唶痈，唶痈而色难之。已而闻<a href="../entities/person.html#entity-邓通" class="entity-link"><span class="person" title="人名">邓通</span></a>常为帝唶吮之，心惭，由此怨<a href="../entities/person.html#entity-通" class="entity-link"><span class="person" title="人名">通</span></a>矣。及<a href="../entities/person.html#entity-孝文帝" class="entity-link"><span class="person" title="人名">文帝</span></a>崩，<a href="../entities/person.html#entity-孝景帝" class="entity-link"><span class="person" title="人名">景帝</span></a>立，<a href="../entities/person.html#entity-邓通" class="entity-link"><span class="person" title="人名">邓通</span></a>免，家居。居无何，人有告<a href="../entities/person.html#entity-邓通" class="entity-link"><span class="person" title="人名">邓通</span></a>盗出徼外铸<a href="../entities/artifact.html#entity-钱" class="entity-link"><span class="artifact" title="器物/书名">钱</span></a>。下吏验问，颇有之，遂竟案，尽没入<a href="../entities/person.html#entity-邓通" class="entity-link"><span class="person" title="人名">邓通</span></a>家，尚负责数巨万。<a href="../entities/person.html#entity-长公主" class="entity-link"><span class="person" title="人名">长公主</span></a>赐<a href="../entities/person.html#entity-邓通" class="entity-link"><span class="person" title="人名">邓通</span></a>，吏辄随没入之，一<a href="../entities/artifact.html#entity-簪" class="entity-link"><span class="artifact" title="器物/书名">簪</span></a>不得著身。於是<a href="../entities/person.html#entity-长公主" class="entity-link"><span class="person" title="人名">长公主</span></a>乃令假衣食。竟不得名一<a href="../entities/artifact.html#entity-钱" class="entity-link"><span class="artifact" title="器物/书名">钱</span></a>，寄死人家。</p>

<h2>景帝无宠臣</h2>

<p><a href="#pn-4" id="pn-4" class="para-num" title="点击复制链接">4</a> <a href="../entities/person.html#entity-孝景帝" class="entity-link"><span class="person" title="人名">孝景帝</span></a>时，中无宠臣，然独<a href="../entities/official.html#entity-郎中令" class="entity-link"><span class="official" title="官职">郎中令</span></a><a href="../entities/person.html#entity-周文仁" class="entity-link"><span class="person" title="人名">周文仁</span></a>，<a href="../entities/person.html#entity-仁" class="entity-link"><span class="person" title="人名">仁</span></a>宠最过庸，乃不甚笃。</p>

<h2>韩嫣李延年</h2>

<p><a href="#pn-5" id="pn-5" class="para-num" title="点击复制链接">5</a> <a href="../entities/person.html#entity-今天子" class="entity-link"><span class="person" title="人名">今天子</span></a>中宠臣，士人则<a href="../entities/person.html#entity-韩王孙嫣" class="entity-link"><span class="person" title="人名">韩王孙嫣</span></a>，宦者则<a href="../entities/person.html#entity-李延年" class="entity-link"><span class="person" title="人名">李延年</span></a>。<a href="../entities/person.html#entity-韩嫣" class="entity-link"><span class="person" title="人名">嫣</span></a>者，<a href="../entities/person.html#entity-弓高侯" class="entity-link"><span class="person" title="人名">弓高侯</span></a>孽孙也。<a href="../entities/person.html#entity-今上" class="entity-link"><span class="person" title="人名">今上</span></a>为<a href="../entities/dynasty.html#entity-胶东王" class="entity-link"><span class="dynasty" title="朝代/氏族">胶东王</span></a>时，<a href="../entities/person.html#entity-韩嫣" class="entity-link"><span class="person" title="人名">嫣</span></a>与上学书相爱。及上为<a href="../entities/official.html#entity-太子" class="entity-link"><span class="official" title="官职">太子</span></a>，愈益亲<a href="../entities/person.html#entity-韩嫣" class="entity-link"><span class="person" title="人名">嫣</span></a>。<a href="../entities/person.html#entity-韩嫣" class="entity-link"><span class="person" title="人名">嫣</span></a>善骑射，善佞。上即位，欲事伐<a href="../entities/tribe.html#entity-匈奴" class="entity-link"><span class="tribe" title="族群">匈奴</span></a>，而<a href="../entities/person.html#entity-韩嫣" class="entity-link"><span class="person" title="人名">嫣</span></a>先习胡兵，以故益尊贵，官至<a href="../entities/official.html#entity-上大夫" class="entity-link"><span class="official" title="官职">上大夫</span></a>，赏赐拟於<a href="../entities/person.html#entity-邓通" class="entity-link"><span class="person" title="人名">邓通</span></a>。时<a href="../entities/person.html#entity-韩嫣" class="entity-link"><span class="person" title="人名">嫣</span></a>常与上卧起。<a href="../entities/dynasty.html#entity-江都王" class="entity-link"><span class="dynasty" title="朝代/氏族">江都王</span></a>入朝，有诏得从入猎<a href="../entities/place.html#entity-上林" class="entity-link"><span class="place" title="地名">上林</span></a>中。<a href="../entities/official.html#entity-天子" class="entity-link"><span class="official" title="官职">天子</span></a><a href="../entities/artifact.html#entity-车" class="entity-link"><span class="artifact" title="器物/书名">车</span></a>驾跸道未行，而先使<a href="../entities/person.html#entity-韩嫣" class="entity-link"><span class="person" title="人名">嫣</span></a>乘<a href="../entities/artifact.html#entity-副车" class="entity-link"><span class="artifact" title="器物/书名">副车</span></a>，从<a href="../entities/time.html#entity-数十百骑" class="entity-link"><span class="time" title="时间">数十百骑</span></a>，骛驰视兽。<a href="../entities/dynasty.html#entity-江都王" class="entity-link"><span class="dynasty" title="朝代/氏族">江都王</span></a>望见，以为<a href="../entities/official.html#entity-天子" class="entity-link"><span class="official" title="官职">天子</span></a>，辟从者，伏谒道傍。<a href="../entities/person.html#entity-韩嫣" class="entity-link"><span class="person" title="人名">嫣</span></a>驱不见。既过，<a href="../entities/dynasty.html#entity-江都王" class="entity-link"><span class="dynasty" title="朝代/氏族">江都王</span></a>怒，为<a href="../entities/person.html#entity-皇太后" class="entity-link"><span class="person" title="人名">皇太后</span></a>泣曰：<span class="quoted">"请得归国入宿卫，比<a href="../entities/person.html#entity-韩嫣" class="entity-link"><span class="person" title="人名">韩嫣</span></a>。"</span><a href="../entities/person.html#entity-太后" class="entity-link"><span class="person" title="人名">太后</span></a>由此嗛<a href="../entities/person.html#entity-韩嫣" class="entity-link"><span class="person" title="人名">嫣</span></a>。<a href="../entities/person.html#entity-韩嫣" class="entity-link"><span class="person" title="人名">嫣</span></a>侍上，出入<a href="../entities/institution.html#entity-永巷" class="entity-link"><span class="institution" title="制度">永巷</span></a>不禁，以奸闻<a href="../entities/person.html#entity-皇太后" class="entity-link"><span class="person" title="人名">皇太后</span></a>。<a href="../entities/person.html#entity-皇太后" class="entity-link"><span class="person" title="人名">皇太后</span></a>怒，使使赐<a href="../entities/person.html#entity-韩嫣" class="entity-link"><span class="person" title="人名">嫣</span></a>死。上为谢，终不能得，<a href="../entities/person.html#entity-韩嫣" class="entity-link"><span class="person" title="人名">嫣</span></a>遂死。而<a href="../entities/person.html#entity-案道侯" class="entity-link"><span class="person" title="人名">案道侯</span></a><a href="../entities/person.html#entity-韩说" class="entity-link"><span class="person" title="人名">韩说</span></a>，其弟也，亦佞幸。</p>

<p><a href="#pn-6" id="pn-6" class="para-num" title="点击复制链接">6</a> <a href="../entities/person.html#entity-李延年" class="entity-link"><span class="person" title="人名">李延年</span></a>，<a href="../entities/place.html#entity-中山" class="entity-link"><span class="place" title="地名">中山</span></a>人也。父母及身兄弟及女，皆故倡也。<a href="../entities/person.html#entity-李延年" class="entity-link"><span class="person" title="人名">延年</span></a>坐法腐，给事狗中。而<a href="../entities/person.html#entity-平阳公主" class="entity-link"><span class="person" title="人名">平阳公主</span></a>言<a href="../entities/person.html#entity-李延年" class="entity-link"><span class="person" title="人名">延年</span></a>女弟善舞，上见，心说之，及入<a href="../entities/institution.html#entity-永巷" class="entity-link"><span class="institution" title="制度">永巷</span></a>，而召贵<a href="../entities/person.html#entity-李延年" class="entity-link"><span class="person" title="人名">延年</span></a>。<a href="../entities/person.html#entity-李延年" class="entity-link"><span class="person" title="人名">延年</span></a>善歌，为变新声，而上方兴<a href="../entities/institution.html#entity-天地祠" class="entity-link"><span class="institution" title="制度">天地祠</span></a>，欲造<a href="../entities/institution.html#entity-乐诗" class="entity-link"><span class="institution" title="制度">乐诗</span></a>歌弦之。<a href="../entities/person.html#entity-李延年" class="entity-link"><span class="person" title="人名">延年</span></a>善承意，弦次初诗。其女弟亦幸，有子男。<a href="../entities/person.html#entity-李延年" class="entity-link"><span class="person" title="人名">延年</span></a>佩<a href="../entities/artifact.html#entity-二千石印" class="entity-link"><span class="artifact" title="器物/书名">二千石印</span></a>，号<a href="../entities/official.html#entity-协声律" class="entity-link"><span class="official" title="官职">协声律</span></a>。与上卧起，甚贵幸，埒如<a href="../entities/person.html#entity-韩嫣" class="entity-link"><span class="person" title="人名">韩嫣</span></a>也。久之，浸与中人乱，出入骄恣。及其女弟<a href="../entities/person.html#entity-李夫人" class="entity-link"><span class="person" title="人名">李夫人</span></a>卒後，爱弛，则禽诛<a href="../entities/person.html#entity-李延年" class="entity-link"><span class="person" title="人名">延年</span></a>昆弟也。</p>

<h2>外戚与佞幸</h2>

<p><a href="#pn-7" id="pn-7" class="para-num" title="点击复制链接">7</a> 自是之後，内宠嬖臣大底外戚之家，然不足数也。<a href="../entities/person.html#entity-卫青" class="entity-link"><span class="person" title="人名">卫青</span></a>、<a href="../entities/person.html#entity-霍去病" class="entity-link"><span class="person" title="人名">霍去病</span></a>亦以外戚贵幸，然颇用材能自进。</p>

<h2>太史公论赞</h2>

<p><a href="#pn-8" id="pn-8" class="para-num" title="点击复制链接">8</a> <a href="../entities/person.html#entity-司马迁" class="entity-link"><span class="person" title="人名">太史公</span></a>曰：甚哉爱憎之时！<a href="../entities/person.html#entity-弥子瑕" class="entity-link"><span class="person" title="人名">弥子瑕</span></a>之行，足以观後人佞幸矣。虽百世可知也。<br>
传称令色，<a href="../entities/institution.html#entity-诗" class="entity-link"><span class="institution" title="制度">诗</span></a>刺巧言。<br>
<a href="../entities/artifact.html#entity-冠" class="entity-link"><span class="artifact" title="器物/书名">冠</span></a><a href="../entities/institution.html#entity-璘" class="entity-link"><span class="institution" title="制度">璘</span></a>入侍，傅<a href="../entities/artifact.html#entity-粉" class="entity-link"><span class="artifact" title="器物/书名">粉</span></a>承恩。<br>
黄头赐<a href="../entities/dynasty.html#entity-蜀" class="entity-link"><span class="dynasty" title="朝代/氏族">蜀</span></a>，宦者同轩。<br>
新声<a href="../entities/official.html#entity-都尉" class="entity-link"><span class="official" title="官职">都尉</span></a>，挟弹王孙。<br>
泣<a href="../entities/artifact.html#entity-鱼" class="entity-link"><span class="artifact" title="器物/书名">鱼</span></a>窃驾，著自前论。</p>

<nav class="chapter-nav">
    <a href="../index.html" class="nav-home">回到主页</a>
    <a href="124_游侠列传.html" class="nav-prev">← 上一页</a>
    <a href="126_滑稽列传.html" class="nav-next">下一页 →</a>
</nav>
</body>
</html>
