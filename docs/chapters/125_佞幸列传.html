<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>125_佞幸列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="124_游侠列传.html" class="nav-prev">← 上一页</a>
    <a href="126_滑稽列传.html" class="nav-next">下一页 →</a>
</nav>
<h1>佞幸列传 <a href="../original_text/125_佞幸列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> 谚曰<span class="quoted">"力田不如逢年，善仕不如遇合"</span>，固无虚言。非独女以色媚，而士宦亦有之。</p>

<p><a href="#pn-1" id="pn-1" class="para-num" title="点击复制链接">1</a> 昔以色幸者多矣。至<span class="dynasty" title="朝代/氏族">汉</span>兴，<span class="person" title="人名">高祖</span>至暴抗也，然<span class="person" title="人名">籍孺</span>以佞幸；<span class="person" title="人名">孝惠</span>时有<span class="person" title="人名">闳孺</span>。此<span class="time" title="时间">两人</span>非有材能，徒以婉佞贵幸，与上卧起，<span class="official" title="官职">公卿</span>皆因关说。故<span class="person" title="人名">孝惠</span>时<span class="official" title="官职">郎</span><span class="official" title="官职">侍中</span>皆<span class="artifact" title="器物/书名">冠</span><span class="institution" title="制度">鵕璘</span>，<span class="artifact" title="器物/书名">贝带</span>，傅<span class="artifact" title="器物/书名">脂粉</span>，化<span class="person" title="人名">闳</span>、<span class="person" title="人名">籍</span>之属也。<span class="time" title="时间">两人</span>徙家<span class="place" title="地名">安陵</span>。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">孝文</span>时中宠臣，士人则<span class="person" title="人名">邓通</span>，宦者则<span class="person" title="人名">赵同</span>、<span class="person" title="人名">北宫伯子</span>。<span class="person" title="人名">北宫伯子</span>以爱人长者；而<span class="person" title="人名">赵同</span>以<span class="astronomy" title="天文/历法">星气</span>幸，常为<span class="person" title="人名">文帝</span>参乘；<span class="person" title="人名">邓通</span>无伎能。<span class="person" title="人名">邓通</span>，<span class="place" title="地名">蜀郡南安</span>人也，以濯<span class="artifact" title="器物/书名">船</span>为<span class="official" title="官职">黄头郎</span>。<span class="person" title="人名">孝文帝</span>梦欲上天，不能，有一<span class="official" title="官职">黄头郎</span>从後推之上天，顾见其<span class="artifact" title="器物/书名">衣</span>裻带後穿。觉而之<span class="place" title="地名">渐台</span>，以梦中阴目求推者郎，即见<span class="person" title="人名">邓通</span>，其<span class="artifact" title="器物/书名">衣</span>後穿，梦中所见也。召问其名姓，姓<span class="person" title="人名">邓氏</span>，名<span class="person" title="人名">通</span>，<span class="person" title="人名">文帝</span>说焉，尊幸之日异。<span class="person" title="人名">通</span>亦愿谨，不好外交，虽赐洗沐，不欲出。於是<span class="person" title="人名">文帝</span>赏赐<span class="person" title="人名">通</span>巨万以<span class="time" title="时间">十数</span>，官至<span class="official" title="官职">上大夫</span>。<span class="person" title="人名">文帝</span>时时如<span class="person" title="人名">邓通</span>家游戏。然<span class="person" title="人名">邓通</span>无他能，不能有所荐士，独自谨其身以媚上而已。上使善相者相<span class="person" title="人名">通</span>，曰<span class="quoted">"当贫饿死"</span>。<span class="person" title="人名">文帝</span>曰：<span class="quoted">"能富<span class="person" title="人名">通</span>者在我也。何谓贫乎？"</span>於是赐<span class="person" title="人名">邓通</span><span class="place" title="地名">蜀严道铜山</span>，得自铸<span class="artifact" title="器物/书名">钱</span>，<span class="quoted">"<span class="artifact" title="器物/书名">邓氏钱</span>"</span>布天下。其富如此。</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">文帝</span>尝病痈，<span class="person" title="人名">邓通</span>常为帝唶吮之。<span class="person" title="人名">文帝</span>不乐，从容问<span class="person" title="人名">通</span>曰：<span class="quoted">"天下谁最爱我者乎？"</span><span class="person" title="人名">通</span>曰：<span class="quoted">"宜莫如<span class="official" title="官职">太子</span>。"</span><span class="official" title="官职">太子</span>入问病，<span class="person" title="人名">文帝</span>使唶痈，唶痈而色难之。已而闻<span class="person" title="人名">邓通</span>常为帝唶吮之，心惭，由此怨<span class="person" title="人名">通</span>矣。及<span class="person" title="人名">文帝</span>崩，<span class="person" title="人名">景帝</span>立，<span class="person" title="人名">邓通</span>免，家居。居无何，人有告<span class="person" title="人名">邓通</span>盗出徼外铸<span class="artifact" title="器物/书名">钱</span>。下吏验问，颇有之，遂竟案，尽没入<span class="person" title="人名">邓通</span>家，尚负责数巨万。<span class="person" title="人名">长公主</span>赐<span class="person" title="人名">邓通</span>，吏辄随没入之，一<span class="artifact" title="器物/书名">簪</span>不得著身。於是<span class="person" title="人名">长公主</span>乃令假衣食。竟不得名一<span class="artifact" title="器物/书名">钱</span>，寄死人家。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">孝景帝</span>时，中无宠臣，然独<span class="official" title="官职">郎中令</span><span class="person" title="人名">周文仁</span>，<span class="person" title="人名">仁</span>宠最过庸，乃不甚笃。</p>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">今天子</span>中宠臣，士人则<span class="person" title="人名">韩王孙嫣</span>，宦者则<span class="person" title="人名">李延年</span>。<span class="person" title="人名">嫣</span>者，<span class="person" title="人名">弓高侯</span>孽孙也。<span class="person" title="人名">今上</span>为<span class="dynasty" title="朝代/氏族">胶东王</span>时，<span class="person" title="人名">嫣</span>与上学书相爱。及上为<span class="official" title="官职">太子</span>，愈益亲<span class="person" title="人名">嫣</span>。<span class="person" title="人名">嫣</span>善骑射，善佞。上即位，欲事伐<span class="tribe" title="族群">匈奴</span>，而<span class="person" title="人名">嫣</span>先习胡兵，以故益尊贵，官至<span class="official" title="官职">上大夫</span>，赏赐拟於<span class="person" title="人名">邓通</span>。时<span class="person" title="人名">嫣</span>常与上卧起。<span class="dynasty" title="朝代/氏族">江都王</span>入朝，有诏得从入猎<span class="place" title="地名">上林</span>中。<span class="official" title="官职">天子</span><span class="artifact" title="器物/书名">车</span>驾跸道未行，而先使<span class="person" title="人名">嫣</span>乘<span class="artifact" title="器物/书名">副车</span>，从<span class="time" title="时间">数十百骑</span>，骛驰视兽。<span class="dynasty" title="朝代/氏族">江都王</span>望见，以为<span class="official" title="官职">天子</span>，辟从者，伏谒道傍。<span class="person" title="人名">嫣</span>驱不见。既过，<span class="dynasty" title="朝代/氏族">江都王</span>怒，为<span class="person" title="人名">皇太后</span>泣曰：<span class="quoted">"请得归国入宿卫，比<span class="person" title="人名">韩嫣</span>。"</span><span class="person" title="人名">太后</span>由此嗛<span class="person" title="人名">嫣</span>。<span class="person" title="人名">嫣</span>侍上，出入<span class="institution" title="制度">永巷</span>不禁，以奸闻<span class="person" title="人名">皇太后</span>。<span class="person" title="人名">皇太后</span>怒，使使赐<span class="person" title="人名">嫣</span>死。上为谢，终不能得，<span class="person" title="人名">嫣</span>遂死。而<span class="person" title="人名">案道侯</span><span class="person" title="人名">韩说</span>，其弟也，亦佞幸。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">李延年</span>，<span class="place" title="地名">中山</span>人也。父母及身兄弟及女，皆故倡也。<span class="person" title="人名">延年</span>坐法腐，给事狗中。而<span class="person" title="人名">平阳公主</span>言<span class="person" title="人名">延年</span>女弟善舞，上见，心说之，及入<span class="institution" title="制度">永巷</span>，而召贵<span class="person" title="人名">延年</span>。<span class="person" title="人名">延年</span>善歌，为变新声，而上方兴<span class="institution" title="制度">天地祠</span>，欲造<span class="institution" title="制度">乐诗</span>歌弦之。<span class="person" title="人名">延年</span>善承意，弦次初诗。其女弟亦幸，有子男。<span class="person" title="人名">延年</span>佩<span class="artifact" title="器物/书名">二千石印</span>，号<span class="official" title="官职">协声律</span>。与上卧起，甚贵幸，埒如<span class="person" title="人名">韩嫣</span>也。久之，浸与中人乱，出入骄恣。及其女弟<span class="person" title="人名">李夫人</span>卒後，爱弛，则禽诛<span class="person" title="人名">延年</span>昆弟也。</p>

<p><a href="#pn-7" id="pn-7" class="para-num" title="点击复制链接">7</a> 自是之後，内宠嬖臣大底外戚之家，然不足数也。<span class="person" title="人名">卫青</span>、<span class="person" title="人名">霍去病</span>亦以外戚贵幸，然颇用材能自进。</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">太史公</span>曰：甚哉爱憎之时！<span class="person" title="人名">弥子瑕</span>之行，足以观後人佞幸矣。虽百世可知也。</p>

<p><a href="#pn-9" id="pn-9" class="para-num" title="点击复制链接">9</a> 传称令色，<span class="institution" title="制度">诗</span>刺巧言。<span class="artifact" title="器物/书名">冠</span><span class="institution" title="制度">璘</span>入侍，傅<span class="artifact" title="器物/书名">粉</span>承恩。黄头赐<span class="dynasty" title="朝代/氏族">蜀</span>，宦者同轩。新声<span class="official" title="官职">都尉</span>，挟弹王孙。泣<span class="artifact" title="器物/书名">鱼</span>窃驾，著自前论。</p>

<nav class="chapter-nav">
    <a href="../index.html" class="nav-home">回到主页</a>
    <a href="124_游侠列传.html" class="nav-prev">← 上一页</a>
    <a href="126_滑稽列传.html" class="nav-next">下一页 →</a>
</nav>
</body>
</html>
