<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>102_张释之冯唐列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="101_袁盎晁错列传.html" class="nav-prev">← 上一页</a>
    <a href="103_万石张叔列传.html" class="nav-next">下一页 →</a>
</nav>
<h1>张释之冯唐列传 <a href="../original_text/102_张释之冯唐列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><span class="person" title="人名">张释之</span><span class="person" title="人名">冯唐</span>列传</p>

<h2><a href="#pn-1" id="pn-1" class="para-num" title="点击复制链接">1</a> <span class="person" title="人名">张释之</span>生平与事迹</h2>

<h3><a href="#pn-1.1" id="pn-1.1" class="para-num" title="点击复制链接">1.1</a> <span class="person" title="人名">张释之</span>初入仕途</h3>

<p><span class="person" title="人名">张廷尉</span><span class="person" title="人名">释之</span>者，<span class="place" title="地名">堵阳</span>人也，字季。有兄<span class="person" title="人名">仲</span>同居。以訾为<span class="official" title="官职">骑郎</span>，事<span class="person" title="人名">孝文帝</span>，<span class="time" title="时间">十岁</span>不得调，无所知名。<span class="person" title="人名">释之</span>曰：<span class="quoted">"久宦减<span class="person" title="人名">仲</span>之产，不遂。"</span>欲自免归。<span class="official" title="官职">中郎将</span><span class="person" title="人名">袁盎</span>知其贤，惜其去，乃请徙<span class="person" title="人名">释之</span>补<span class="official" title="官职">谒者</span>。<span class="person" title="人名">释之</span>既朝毕，因前言便宜事。<span class="person" title="人名">文帝</span>曰：<span class="quoted">"卑之，毋甚高论，令今可施行也。"</span>於是<span class="person" title="人名">释之</span>言<span class="dynasty" title="朝代/氏族">秦</span><span class="dynasty" title="朝代/氏族">汉</span>之间事，<span class="dynasty" title="朝代/氏族">秦</span>所以失而<span class="dynasty" title="朝代/氏族">汉</span>所以兴者久之。<span class="person" title="人名">文帝</span>称善，乃拜<span class="person" title="人名">释之</span>为<span class="official" title="官职">谒者仆射</span>。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 虎圈谏言</h3>

<p><span class="person" title="人名">释之</span>从行，登虎圈。上问<span class="official" title="官职">上林尉</span>诸禽兽簿，<span class="time" title="时间">十馀</span>问，尉左右视，尽不能对。虎圈<span class="official" title="官职">啬夫</span>从旁代尉对上所问禽兽簿甚悉，欲以观其能口对响应无穷者。<span class="person" title="人名">文帝</span>曰：<span class="quoted">"吏不当若是邪？尉无赖！"</span>乃诏<span class="person" title="人名">释之</span>拜<span class="official" title="官职">啬夫</span>为<span class="official" title="官职">上林令</span>。<span class="person" title="人名">释之</span>久之前曰：<span class="quoted">"陛下以<span class="official" title="官职">绛侯</span><span class="person" title="人名">周勃</span>何如人也？"</span>上曰：<span class="quoted">"长者也。"</span>又复问：<span class="quoted">"<span class="official" title="官职">东阳侯</span><span class="person" title="人名">张相如</span>何如人也？"</span>上复曰：<span class="quoted">"长者。"</span><span class="person" title="人名">释之</span>曰：<span class="quoted">"夫<span class="official" title="官职">绛侯</span>、<span class="official" title="官职">东阳侯</span>称为长者，此两人言事曾不能出口，岂斅此<span class="official" title="官职">啬夫</span>谍谍利口捷给哉！且<span class="dynasty" title="朝代/氏族">秦</span>以任刀笔之吏，吏争以亟疾苛察相高，然其敝徒文具耳，无恻隐之实。以故不闻其过，陵迟而至於<span class="person" title="人名">二世</span>，天下土崩。今陛下以<span class="official" title="官职">啬夫</span>口辩而超迁之，臣恐天下随风靡靡，争为口辩而无其实。且下之化上疾於景响，举错不可不审也。"</span><span class="person" title="人名">文帝</span>曰：<span class="quoted">"善。"</span>乃止不拜<span class="official" title="官职">啬夫</span>。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 问秦之敝</h3>

<p>上就车，召<span class="person" title="人名">释之</span>参乘，徐行，问<span class="person" title="人名">释之</span><span class="dynasty" title="朝代/氏族">秦</span>之敝。具以质言。至宫，上拜<span class="person" title="人名">释之</span>为<span class="official" title="官职">公车令</span>。</p>

<h3><a href="#pn-1.4" id="pn-1.4" class="para-num" title="点击复制链接">1.4</a> 劾<span class="official" title="官职">太子</span>不敬</h3>

<p>顷之，<span class="official" title="官职">太子</span>与<span class="official" title="官职">梁王</span>共车入朝，不下<span class="institution" title="制度">司马门</span>，於是<span class="person" title="人名">释之</span>追止<span class="official" title="官职">太子</span>、<span class="official" title="官职">梁王</span>无得入殿门。遂劾不下公门不敬，奏之。<span class="person" title="人名">薄太后</span>闻之，<span class="person" title="人名">文帝</span>免冠谢曰：<span class="quoted">"教兒子不谨。"</span><span class="person" title="人名">薄太后</span>乃使使承诏赦<span class="official" title="官职">太子</span>、<span class="official" title="官职">梁王</span>，然后得入。<span class="person" title="人名">文帝</span>由是奇<span class="person" title="人名">释之</span>，拜为<span class="official" title="官职">中大夫</span>。</p>

<h3><a href="#pn-1.5" id="pn-1.5" class="para-num" title="点击复制链接">1.5</a> <span class="place" title="地名">霸陵</span>谏厚葬</h3>

<p>顷之，至<span class="official" title="官职">中郎将</span>。从行至<span class="place" title="地名">霸陵</span>，居北临厕。是时<span class="person" title="人名">慎夫人</span>从，上指示<span class="person" title="人名">慎夫人</span><span class="place" title="地名">新丰</span>道，曰：<span class="quoted">"此走<span class="place" title="地名">邯郸</span>道也。"</span>使<span class="person" title="人名">慎夫人</span>鼓<span class="artifact" title="器物/书名">瑟</span>，上自倚<span class="artifact" title="器物/书名">瑟</span>而歌，意惨凄悲怀，顾谓群臣曰：<span class="quoted">"嗟乎！以<span class="place" title="地名">北山</span>石为<span class="artifact" title="器物/书名">椁</span>，用纻絮斫陈，蕠漆其间，岂可动哉！"</span>左右皆曰：<span class="quoted">"善。"</span><span class="person" title="人名">释之</span>前进曰：<span class="quoted">"使其中有可欲者，虽锢<span class="place" title="地名">南山</span>犹有郄；使其中无可欲者，虽无石<span class="artifact" title="器物/书名">椁</span>，又何戚焉！"</span><span class="person" title="人名">文帝</span>称善。其後拜<span class="person" title="人名">释之</span>为<span class="official" title="官职">廷尉</span>。</p>

<h3><a href="#pn-1.6" id="pn-1.6" class="para-num" title="点击复制链接">1.6</a> 惊马案</h3>

<p>顷之，上行出<span class="place" title="地名">中渭桥</span>，有一人从穚下走出，乘舆马惊。於是使骑捕，属之<span class="official" title="官职">廷尉</span>。<span class="person" title="人名">释之</span>治问。曰：<span class="quoted">"县人来，闻跸，匿桥下。久之，以为行已过，即出，见乘舆车骑，即走耳。"</span><span class="official" title="官职">廷尉</span>秦当，一人<span class="institution" title="制度">犯跸</span>，当罚金。<span class="person" title="人名">文帝</span>怒曰：<span class="quoted">"此人亲惊吾马，吾马赖柔和，令他马，固不败伤我乎？而<span class="official" title="官职">廷尉</span>乃当之罚金！"</span><span class="person" title="人名">释之</span>曰：<span class="quoted">"法者天子所与天下公共也。今法如此而更重之，是法不信於民也。且方其时，上使立诛之则已。今既下<span class="official" title="官职">廷尉</span>，<span class="official" title="官职">廷尉</span>，天下之平也，一倾而天下用法皆为轻重，民安所措其手足？唯陛下察之。"</span>良久，上曰：<span class="quoted">"<span class="official" title="官职">廷尉</span>当是也。"</span></p>

<h3><a href="#pn-1.7" id="pn-1.7" class="para-num" title="点击复制链接">1.7</a> 盗环案</h3>

<p>其後有人盗<span class="institution" title="制度">高庙</span>坐前<span class="artifact" title="器物/书名">玉环</span>，捕得，<span class="person" title="人名">文帝</span>怒，下<span class="official" title="官职">廷尉</span>治。<span class="person" title="人名">释之</span>案律盗<span class="institution" title="制度">宗庙</span>服御物者为奏，奏当<span class="institution" title="制度">弃市</span>。上大怒曰：<span class="quoted">"人之无道，乃盗先帝庙器，吾属<span class="official" title="官职">廷尉</span>者，欲致之族，而君以法奏之，非吾所以共承<span class="institution" title="制度">宗庙</span>意也。"</span><span class="person" title="人名">释之</span>免冠顿首谢曰：<span class="quoted">"法如是足也。且罪等，然以逆顺为差。今盗<span class="institution" title="制度">宗庙</span>器而族之，有如万分之一，假令愚民取<span class="place" title="地名">长陵</span>一抔土，陛下何以加其法乎？"</span>久之，<span class="person" title="人名">文帝</span>与<span class="person" title="人名">太后</span>言之，乃许<span class="official" title="官职">廷尉</span>当。是时，<span class="official" title="官职">中尉</span><span class="official" title="官职">条侯</span><span class="person" title="人名">周亚夫</span>与<span class="official" title="官职">梁相</span><span class="official" title="官职">山都侯</span><span class="person" title="人名">王恬开</span>见<span class="person" title="人名">释之</span>持议平，乃结为亲友。<span class="person" title="人名">张廷尉</span>由此天下称之。</p>

<h3><a href="#pn-1.8" id="pn-1.8" class="para-num" title="点击复制链接">1.8</a> <span class="person" title="人名">景帝</span>时期</h3>

<p>後<span class="person" title="人名">文帝</span>崩，<span class="person" title="人名">景帝</span>立，<span class="person" title="人名">释之</span>恐，称病。欲免去，惧大诛至；欲见谢，则未知何如。用<span class="person" title="人名">王生</span>计，卒见谢，<span class="person" title="人名">景帝</span>不过也。</p>

<h3><a href="#pn-1.9" id="pn-1.9" class="para-num" title="点击复制链接">1.9</a> <span class="person" title="人名">王生</span>结穇事</h3>

<p><span class="person" title="人名">王生</span>者，善为<span class="institution" title="制度">黄老</span>言，处士也。尝召居廷中，<span class="institution" title="制度">三公九卿</span>尽会立，<span class="person" title="人名">王生</span>老人，曰<span class="quoted">"吾穇解"</span>，顾谓<span class="person" title="人名">张廷尉</span>：<span class="quoted">"为我结穇！"</span><span class="person" title="人名">释之</span>跪而结之。既已，人或谓<span class="person" title="人名">王生</span>曰：<span class="quoted">"独柰何廷辱<span class="person" title="人名">张廷尉</span>，使跪结穇？"</span><span class="person" title="人名">王生</span>曰：<span class="quoted">"吾老且贱，自度终无益於<span class="person" title="人名">张廷尉</span>。<span class="person" title="人名">张廷尉</span>方今天下名臣，吾故聊辱<span class="official" title="官职">廷尉</span>，使跪结穇，欲以重之。"</span>诸公闻之，贤<span class="person" title="人名">王生</span>而重<span class="person" title="人名">张廷尉</span>。</p>

<h3><a href="#pn-1.10" id="pn-1.10" class="para-num" title="点击复制链接">1.10</a> 晚年与后代</h3>

<p><span class="person" title="人名">张廷尉</span>事<span class="person" title="人名">景帝</span><span class="time" title="时间">岁馀</span>，为<span class="official" title="官职">淮南王相</span>，犹尚以前过也。久之，<span class="person" title="人名">释之</span>卒。其子曰<span class="person" title="人名">张挚</span>，字长公，官至<span class="official" title="官职">大夫</span>，免。以不能取容当世，故终身不仕。</p>

<h2><a href="#pn-2" id="pn-2" class="para-num" title="点击复制链接">2</a> <span class="person" title="人名">冯唐</span>生平与事迹</h2>

<h3><a href="#pn-2.1" id="pn-2.1" class="para-num" title="点击复制链接">2.1</a> <span class="person" title="人名">冯唐</span>出身</h3>

<p><span class="person" title="人名">冯唐</span>者，其大父<span class="dynasty" title="朝代/氏族">赵</span>人。父徙<span class="place" title="地名">代</span>。<span class="dynasty" title="朝代/氏族">汉</span>兴徙<span class="place" title="地名">安陵</span>。<span class="person" title="人名">唐</span>以孝著，为<span class="official" title="官职">中郎署长</span>，事<span class="person" title="人名">文帝</span>。</p>

<h3><a href="#pn-2.2" id="pn-2.2" class="para-num" title="点击复制链接">2.2</a> 论将才</h3>

<p><span class="person" title="人名">文帝</span>辇过，问<span class="person" title="人名">唐</span>曰：<span class="quoted">"父老何自为郎？家安在？"</span><span class="person" title="人名">唐</span>具以实对。<span class="person" title="人名">文帝</span>曰：<span class="quoted">"吾居<span class="place" title="地名">代</span>时，吾<span class="official" title="官职">尚食监</span><span class="person" title="人名">高袪</span>数为我言<span class="dynasty" title="朝代/氏族">赵</span>将<span class="person" title="人名">李齐</span>之贤，战於<span class="place" title="地名">钜鹿</span>下。今吾每饭，意未尝不在<span class="place" title="地名">钜鹿</span>也。父知之乎？"</span><span class="person" title="人名">唐</span>对曰：<span class="quoted">"尚不如<span class="person" title="人名">廉颇</span>、<span class="person" title="人名">李牧</span>之为将也。"</span>上曰：<span class="quoted">"何以？"</span><span class="person" title="人名">唐</span>曰：<span class="quoted">"臣大父在<span class="dynasty" title="朝代/氏族">赵</span>时，为<span class="official" title="官职">官将</span>，善<span class="person" title="人名">李牧</span>。臣父故为<span class="official" title="官职">代相</span>，善<span class="dynasty" title="朝代/氏族">赵</span>将<span class="person" title="人名">李齐</span>，知其为人也。"</span>上既闻<span class="person" title="人名">廉颇</span>、<span class="person" title="人名">李牧</span>为人，良说，而搏髀曰：<span class="quoted">"嗟乎！吾独不得<span class="person" title="人名">廉颇</span>、<span class="person" title="人名">李牧</span>时为吾将，吾岂忧<span class="tribe" title="族群">匈奴</span>哉！"</span><span class="person" title="人名">唐</span>曰：<span class="quoted">"主臣！陛下虽得<span class="person" title="人名">廉颇</span>、<span class="person" title="人名">李牧</span>，弗能用也。"</span>上怒，起入禁中。良久，召<span class="person" title="人名">唐</span>让曰：<span class="quoted">"公柰何众辱我，独无间处乎？"</span><span class="person" title="人名">唐</span>谢曰：<span class="quoted">"鄙人不知忌讳。"</span></p>

<h3><a href="#pn-2.3" id="pn-2.3" class="para-num" title="点击复制链接">2.3</a> 论用将之道</h3>

<p>当是之时，<span class="tribe" title="族群">匈奴</span>新大入朝，杀<span class="official" title="官职">北地都尉</span><span class="person" title="人名">卬</span>。上以胡寇为意，乃卒复问<span class="person" title="人名">唐</span>曰：<span class="quoted">"公何以知吾不能用<span class="person" title="人名">廉颇</span>、<span class="person" title="人名">李牧</span>也？"</span><span class="person" title="人名">唐</span>对曰：<span class="quoted">"臣闻上古王者之遣将也，跪而推毂，曰<span class="institution" title="制度">阃以内者，寡人制之；阃以外者，将军制之</span>。<span class="institution" title="制度">军功爵赏</span>皆决於外，归而奏之。此非虚言也。臣大父言，<span class="person" title="人名">李牧</span>为<span class="dynasty" title="朝代/氏族">赵</span>将居边，<span class="institution" title="制度">军市</span>之租皆自用飨士，赏赐决於外，不从中扰也。委任而责成功，故<span class="person" title="人名">李牧</span>乃得尽其智能，遣选<span class="artifact" title="器物/书名">车</span><span class="time" title="时间">千三百</span>乘，彀骑<span class="time" title="时间">万三千</span>，百金之士<span class="time" title="时间">十万</span>，是以北逐<span class="tribe" title="族群">单于</span>，破<span class="tribe" title="族群">东胡</span>，灭<span class="tribe" title="族群">澹林</span>，西抑彊<span class="dynasty" title="朝代/氏族">秦</span>，南支<span class="dynasty" title="朝代/氏族">韩</span>、<span class="dynasty" title="朝代/氏族">魏</span>。当是之时，<span class="dynasty" title="朝代/氏族">赵</span>几霸。其後会<span class="person" title="人名">赵王迁</span>立，其母倡也。<span class="person" title="人名">王迁</span>立，乃用<span class="person" title="人名">郭开</span>谗，卒诛<span class="person" title="人名">李牧</span>，令<span class="person" title="人名">颜聚</span>代之。是以兵破士北，为<span class="dynasty" title="朝代/氏族">秦</span>所禽灭。今臣窃闻<span class="person" title="人名">魏尚</span>为<span class="official" title="官职">云中守</span>，其<span class="institution" title="制度">军市</span>租尽以飨士卒，私养钱，<span class="time" title="时间">五日</span>一椎<span class="flora-fauna" title="动植物">牛</span>，飨宾客军吏舍人，是以<span class="tribe" title="族群">匈奴</span>远避，不近<span class="place" title="地名">云中</span>之塞。虏曾一入，<span class="person" title="人名">尚</span>率<span class="artifact" title="器物/书名">车骑</span>击之，所杀其众。夫士卒尽家人子，起田中从军，安知<span class="institution" title="制度">尺籍伍符</span>。终日力战，斩首捕虏，上功莫府，一言不相应，文吏以法绳之。其赏不行而吏奉法必用。臣愚，以为陛下法太明，赏太轻，罚太重。且<span class="official" title="官职">云中守</span><span class="person" title="人名">魏尚</span>坐上功首虏差六级，陛下下之吏，削其爵，罚作之。由此言之，陛下虽得<span class="person" title="人名">廉颇</span>、<span class="person" title="人名">李牧</span>，弗能用也。臣诚愚，触忌讳，死罪死罪！"</span><span class="person" title="人名">文帝</span>说。是日令<span class="person" title="人名">冯唐</span>持节赦<span class="person" title="人名">魏尚</span>，复以为<span class="official" title="官职">云中守</span>，而拜<span class="person" title="人名">唐</span>为<span class="official" title="官职">车骑都尉</span>，主<span class="official" title="官职">中尉</span>及郡国<span class="artifact" title="器物/书名">车</span>士。</p>

<h3><a href="#pn-2.4" id="pn-2.4" class="para-num" title="点击复制链接">2.4</a> 晚年与后代</h3>

<p><span class="time" title="时间">七年</span>，<span class="person" title="人名">景帝</span>立，以<span class="person" title="人名">唐</span>为<span class="official" title="官职">楚相</span>，免。<span class="person" title="人名">武帝</span>立，求贤良，举<span class="person" title="人名">冯唐</span>。<span class="person" title="人名">唐</span>时年<span class="time" title="时间">九十馀</span>，不能复为官，乃以<span class="person" title="人名">唐</span>子<span class="person" title="人名">冯遂</span>为郎。<span class="person" title="人名">遂</span>字王孙，亦奇士，与余善。</p>

<h2><a href="#pn-3" id="pn-3" class="para-num" title="点击复制链接">3</a> <span class="person" title="人名">太史公</span>曰</h2>

<p><span class="person" title="人名">太史公</span>曰：<span class="person" title="人名">张季</span>之言长者，守法不阿意；<span class="person" title="人名">冯公</span>之论将率，有味哉！有味哉！语曰<span class="quoted">"不知其人，视其友"</span>。二君之所称诵，可著<span class="institution" title="制度">廊庙</span>。书曰<span class="quoted">"不偏不党，王道荡荡；不党不偏，王道便便"</span>。<span class="person" title="人名">张季</span>、<span class="person" title="人名">冯公</span>近之矣。</p>

<h2><a href="#pn-4" id="pn-4" class="para-num" title="点击复制链接">4</a> 赞诗</h2>

<p><span class="person" title="人名">张季</span>未偶，见识<span class="person" title="人名">袁盎</span>。<span class="official" title="官职">太子</span>惧法，<span class="official" title="官职">啬夫</span>无状。惊马罚金，盗<span class="artifact" title="器物/书名">环</span>悟上。<span class="person" title="人名">冯公</span>白首，味哉论将。因对<span class="person" title="人名">李齐</span>，收功<span class="person" title="人名">魏尚</span>。</p>

<nav class="chapter-nav">
    <a href="../index.html" class="nav-home">回到主页</a>
    <a href="101_袁盎晁错列传.html" class="nav-prev">← 上一页</a>
    <a href="103_万石张叔列传.html" class="nav-next">下一页 →</a>
</nav>
</body>
</html>
