<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>074_孟子荀卿列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="073_白起王翦列传.html" class="nav-prev">← 上一页</a>
    <a href="075_孟尝君列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 孟子荀卿列传 <a href="../original_text/074_孟子荀卿列传.txt" class="original-text-link">原文</a></h1>

<h2>太史公曰</h2>

<blockquote>
余读<span class="person" title="人名">孟子</span>书，至梁<span class="person" title="人名">惠王</span>问<span class="quoted">"何以利吾国"</span>，未尝不废书而叹也。曰：嗟乎，利诚乱之始也！夫子罕言利者，常防其原也。故曰<span class="quoted">"放於利而行，多怨"</span>。自天子至於庶人，好利之弊何以异哉！<br>
</blockquote>

<h2>孟轲游说不遇</h2>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">孟轲</span>，驺人也。受业子思之门人。道既通，游事<span class="person" title="人名">齐宣王</span>，<span class="person" title="人名">宣王</span>不能用。適梁，梁<span class="person" title="人名">惠王</span>不果所言，则见以为迂远而阔於事情。当是之时，<span class="place" title="地名">秦</span>用<span class="place" title="地名">商</span>君，富国彊兵；<span class="place" title="地名">楚</span>、<span class="place" title="地名">魏</span>用<span class="person" title="人名">吴起</span>，战胜弱敌；<span class="person" title="人名">齐威王</span>、<span class="person" title="人名">宣王</span>用<span class="person" title="人名">孙子</span>、田忌之徒，而诸侯东面朝<span class="place" title="地名">齐</span>。天下方务於合从连衡，以攻伐为贤，而<span class="person" title="人名">孟轲</span>乃述唐、虞、三<span class="place" title="地名">代</span>之德，是以所如者不合。退而与万章之徒序诗书，述仲尼之意，作<span class="person" title="人名">孟子</span>七篇。其後有驺子之属。</p>

<h2>驺忌驺衍谈天地</h2>

<p><a href="#pn-2" id="pn-2" class="para-num" title="点击复制链接">2</a> <span class="place" title="地名">齐</span>有三驺子。其前驺忌，以鼓琴干<span class="person" title="人名">威王</span>，因及国<span class="institution" title="制度">政</span>，封为成侯而受相<span class="artifact" title="器物/书名">印</span>，先<span class="person" title="人名">孟子</span>。</p>

<p><a href="#pn-3" id="pn-3" class="para-num" title="点击复制链接">3</a> 其次驺衍，後<span class="person" title="人名">孟子</span>。驺衍睹有国者益淫侈，不能尚德，若大雅整之於身，施及黎庶矣。乃深观阴阳消息而作怪迂之变，终始、大圣之篇十馀万言。其语闳大不经，必先验小物，推而大之，至於无垠。先序今以上至黄帝，学者所共术，大并世盛衰，因载其禨祥度制，推而远之，至天地未生，窈冥不可考而原也。先列中国名山大川，通谷禽兽，水土所殖，物类所珍，因而推之，及海外人之所不能睹。称引天地剖判以来，五德转移，治各有宜，而<span class="artifact" title="器物/书名">符</span>应若兹。以为儒者所谓中国者，於天下乃八十一分居其一分耳。中国名曰赤县神州。赤县神州内自有九州，禹之序九州是也，不得为州数。中国外如赤县神州者九，乃所谓九州也。於是有裨海环之，人民禽兽莫能相通者，如一区中者，乃为一州。如此者九，乃有大瀛海环其外，天地之际焉。其术皆此类也。然要其归，必止乎<span class="institution" title="制度">仁义</span>节俭，君臣上下六亲之施，始也滥耳。王公大人初见其术，惧然顾化，其後不能行之。</p>

<h2>驺衍受尊遇诸侯</h2>

<p><a href="#pn-4" id="pn-4" class="para-num" title="点击复制链接">4</a> 是以驺子重於<span class="place" title="地名">齐</span>。適梁，<span class="person" title="人名">惠王</span>郊迎，执宾主之<span class="institution" title="制度">礼</span>。適<span class="place" title="地名">赵</span>，<span class="person" title="人名">平原君</span>侧行撇席。如<span class="place" title="地名">燕</span>，<span class="person" title="人名">昭王</span>拥彗先驱，请列弟子之座而受业，筑碣石宫，身亲往师之。作主运。其游诸侯见尊<span class="institution" title="制度">礼</span>如此，岂与仲尼菜色陈<span class="place" title="地名">蔡</span>，<span class="person" title="人名">孟轲</span>困於<span class="place" title="地名">齐</span>梁同乎哉！故<span class="person" title="人名">武王</span>以<span class="institution" title="制度">仁义</span>伐纣而王，<span class="person" title="人名">伯夷</span>饿不食<span class="place" title="地名">周</span>粟；<span class="place" title="地名">卫</span>灵公问<span class="place" title="地名">陈</span>，而<span class="person" title="人名">孔子</span>不答；梁<span class="person" title="人名">惠王</span>谋欲攻<span class="place" title="地名">赵</span>，<span class="person" title="人名">孟轲</span>称大王去邠。此岂有意<span class="place" title="地名">阿</span>世俗苟合而已哉！持方枘欲内圜凿，其能入乎？或曰，伊尹负<span class="artifact" title="器物/书名">鼎</span>而勉汤以王，百里奚饭牛<span class="artifact" title="器物/书名">车</span>下而缪公用霸，作先合，然後引之大道。驺衍其言虽不轨，傥亦有牛<span class="artifact" title="器物/书名">鼎</span>之意乎？</p>

<h2>稷下先生淳于髡</h2>

<p><a href="#pn-5" id="pn-5" class="para-num" title="点击复制链接">5</a> 自驺衍与<span class="place" title="地名">齐</span>之<span class="place" title="地名">稷下</span>先生，如<span class="person" title="人名">淳于髡</span>、慎到、环渊、接子、田骈、驺奭之徒，各著书言治乱之事，以干世主，岂可胜道哉！</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">淳于髡</span>，<span class="place" title="地名">齐</span>人也。博闻彊记，学无所主。其谏说，慕<span class="person" title="人名">晏婴</span>之为人也，然而承意观色为务。客有见髡於梁<span class="person" title="人名">惠王</span>，<span class="person" title="人名">惠王</span>屏左右，独坐而再见之，终无言也。<span class="person" title="人名">惠王</span>怪之，以让客曰：<span class="dialogue quoted">"子之称淳于先生，管、晏不及，及见寡人，寡人未有得也。岂寡人不足为言邪？何故哉？"</span>客以谓髡。髡曰：<span class="dialogue quoted">"固也。吾前见王，王志在驱逐；後复见王，王志在音声：吾是以默然。"</span>客具以报王，王大骇，曰：<span class="dialogue quoted">"嗟乎，淳于先生诚圣人也！前淳于先生之来，人有献善<span class="artifact" title="器物/书名">马</span>者，寡人未及视，会先生至。後先生之来，人有献讴者，未及试，亦会先生来。寡人虽屏人，然私心在彼，有之。"</span>後<span class="person" title="人名">淳于髡</span>见，壹语连三日三夜无倦。<span class="person" title="人名">惠王</span>欲以卿相位待之，髡因谢去。於是送以安<span class="artifact" title="器物/书名">车</span>驾驷，束帛加<span class="artifact" title="器物/书名">璧</span>，黄金槽镒。终身不仕。</p>

<h2>诸子百家齐稷下</h2>

<p><a href="#pn-7" id="pn-7" class="para-num" title="点击复制链接">7</a> 慎到，<span class="place" title="地名">赵</span>人。田骈、接子，<span class="place" title="地名">齐</span>人。环渊，<span class="place" title="地名">楚</span>人。皆学黄老<span class="institution" title="制度">道德</span>之术，因发明序其指意。故慎到著十二论，环渊著上下篇，而田骈、接子皆有所论焉。</p>

<p><a href="#pn-8" id="pn-8" class="para-num" title="点击复制链接">8</a> 驺奭者，<span class="place" title="地名">齐</span>诸驺子，亦颇采驺衍之术以纪文。</p>

<p><a href="#pn-9" id="pn-9" class="para-num" title="点击复制链接">9</a> 於是<span class="place" title="地名">齐</span>王嘉之，自如<span class="person" title="人名">淳于髡</span>以下，皆命曰列<span class="official" title="官职">大夫</span>，为开第康庄之衢，高门大屋，尊宠之。览天下诸侯宾客，言<span class="place" title="地名">齐</span>能致天下贤士也。</p>

<h2>荀卿著述终兰陵</h2>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">荀卿</span>，<span class="place" title="地名">赵</span>人。年五十始来游学於<span class="place" title="地名">齐</span>。驺衍之术迂大而闳辩；奭也文具难施；<span class="person" title="人名">淳于髡</span>久与处，时有得善言。故<span class="place" title="地名">齐</span>人颂曰：<span class="quoted">"谈天衍，雕龙奭，炙毂过髡。"</span>田骈之属皆已死<span class="place" title="地名">齐</span>襄王时，而<span class="person" title="人名">荀卿</span>最为老师。<span class="place" title="地名">齐</span>尚脩列<span class="official" title="官职">大夫</span>之缺，而<span class="person" title="人名">荀卿</span>三为祭酒焉。<span class="place" title="地名">齐</span>人或谗<span class="person" title="人名">荀卿</span>，<span class="person" title="人名">荀卿</span>乃適<span class="place" title="地名">楚</span>，而<span class="person" title="人名">春申君</span>以为兰陵令。<span class="person" title="人名">春申君</span>死而<span class="person" title="人名">荀卿</span>废，因家兰陵。李斯尝为弟子，已而相<span class="place" title="地名">秦</span>。<span class="person" title="人名">荀卿</span>嫉浊世之<span class="institution" title="制度">政</span>，亡国乱君相属，不遂大道而营於巫祝，信禨祥，鄙儒小拘，如庄<span class="place" title="地名">周</span>等又猾稽乱俗，於是推儒、墨、<span class="institution" title="制度">道德</span>之行事兴坏，序列著数万言而卒。因葬兰陵。</p>

<h2>诸子百家附述</h2>

<p><a href="#pn-11" id="pn-11" class="para-num" title="点击复制链接">11</a> 而<span class="place" title="地名">赵</span>亦有<span class="person" title="人名">公孙龙</span>为坚白同异之辩，剧子之言；<span class="place" title="地名">魏</span>有李悝，尽地力之教；<span class="place" title="地名">楚</span>有尸子、长卢；<span class="place" title="地名">阿</span>之吁子焉。自如<span class="person" title="人名">孟子</span>至于吁子，世多有其书，故不论其传云。</p>

<p><a href="#pn-12" id="pn-12" class="para-num" title="点击复制链接">12</a> 盖墨翟，<span class="place" title="地名">宋</span>之<span class="official" title="官职">大夫</span>，善守御，为节用。或曰并<span class="person" title="人名">孔子</span>时，或曰在其後。</p>

<p><a href="#pn-13" id="pn-13" class="para-num" title="点击复制链接">13</a> 六国之末，战胜相雄。<br>
轲游<span class="place" title="地名">齐</span>、<span class="place" title="地名">魏</span>，其说不通。<br>
退而著述，称吾道穷。<br>
兰陵事<span class="place" title="地名">楚</span>，驺衍谈空。<br>
康庄虽列，莫见收功。</p>


<nav class="chapter-nav">
    <a href="../index.html" class="nav-home">回到主页</a>
    <a href="073_白起王翦列传.html" class="nav-prev">← 上一页</a>
    <a href="075_孟尝君列传.html" class="nav-next">下一页 →</a>
</nav>
</body>
</html>
