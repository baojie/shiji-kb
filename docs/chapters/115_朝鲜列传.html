<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>115_朝鲜列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="114_东越列传.html" class="nav-prev">← 上一页</a>
    <a href="116_西南夷列传.html" class="nav-next">下一页 →</a>
</nav>
<h1>115 朝鲜列传 <a href="../original_text/115_朝鲜列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <span class="place" title="地名">朝鲜</span>王<span class="person" title="人名">满</span>者，故<span class="dynasty" title="朝代/氏族">燕</span>人也。自始全<span class="dynasty" title="朝代/氏族">燕</span>时尝略属<span class="place" title="地名">真番</span>、<span class="place" title="地名">朝鲜</span>，为置吏，筑鄣塞。<span class="dynasty" title="朝代/氏族">秦</span>灭<span class="dynasty" title="朝代/氏族">燕</span>，属<span class="place" title="地名">辽东</span>外徼。<span class="dynasty" title="朝代/氏族">汉</span>兴，为其远难守，复修<span class="place" title="地名">辽东</span>故塞，至<span class="place" title="地名">浿水</span>为界，属<span class="dynasty" title="朝代/氏族">燕</span>。<span class="official" title="官职">燕王</span><span class="person" title="人名">卢绾</span>反，入<span class="tribe" title="族群">匈奴</span>，<span class="person" title="人名">满</span>亡命，聚党千馀人，魋结<span class="tribe" title="族群">蛮夷</span>服而东走出塞，渡<span class="place" title="地名">浿水</span>，居<span class="dynasty" title="朝代/氏族">秦</span>故空地上下鄣，稍役属<span class="place" title="地名">真番</span>、<span class="place" title="地名">朝鲜</span><span class="tribe" title="族群">蛮夷</span>及故<span class="dynasty" title="朝代/氏族">燕</span>、<span class="dynasty" title="朝代/氏族">齐</span>亡命者王之，都<span class="place" title="地名">王险</span>。</p>

<p><a href="#pn-1" id="pn-1" class="para-num" title="点击复制链接">1</a> 会<span class="time" title="时间">孝惠</span>、<span class="time" title="时间">高后</span>时<span class="place" title="地名">天下</span>初定，<span class="official" title="官职">辽东太守</span>即约<span class="person" title="人名">满</span>为外臣，保塞外<span class="tribe" title="族群">蛮夷</span>，无使盗边；诸<span class="tribe" title="族群">蛮夷</span><span class="official" title="官职">君长</span>欲入见天子，勿得禁止。以闻，上许之，以故<span class="person" title="人名">满</span>得兵威财物侵降其旁小邑，<span class="place" title="地名">真番</span>、<span class="place" title="地名">临屯</span>皆来服属，方数千里。</p>

<p><a href="#pn-2" id="pn-2" class="para-num" title="点击复制链接">2</a> 传子至孙<span class="person" title="人名">右渠</span>，所诱<span class="dynasty" title="朝代/氏族">汉</span>亡人滋多，又未尝入见；<span class="place" title="地名">真番</span>旁众国欲上书见天子，又拥阏不通。<span class="time" title="时间">元封二年</span>，<span class="dynasty" title="朝代/氏族">汉</span>使<span class="person" title="人名">涉何</span>谯谕<span class="person" title="人名">右渠</span>，终不肯奉诏。<span class="person" title="人名">何</span>去至界上，临<span class="place" title="地名">浿水</span>，使御刺杀送<span class="person" title="人名">何</span>者<span class="place" title="地名">朝鲜</span><span class="official" title="官职">裨王</span><span class="person" title="人名">长</span>，即渡，驰入塞，遂归报天子曰<span class="quoted">"杀<span class="place" title="地名">朝鲜</span>将"</span>。上为其名美，即不诘，拜<span class="person" title="人名">何</span>为<span class="official" title="官职">辽东东部都尉</span>。<span class="place" title="地名">朝鲜</span>怨<span class="person" title="人名">何</span>，发兵袭攻杀<span class="person" title="人名">何</span>。</p>

<p><a href="#pn-3" id="pn-3" class="para-num" title="点击复制链接">3</a> 天子募罪人击<span class="place" title="地名">朝鲜</span>。其秋，遣<span class="official" title="官职">楼船将军</span><span class="person" title="人名">杨仆</span>从<span class="dynasty" title="朝代/氏族">齐</span>浮<span class="place" title="地名">渤海</span>；兵五万人，<span class="official" title="官职">左将军</span><span class="person" title="人名">荀彘</span>出<span class="place" title="地名">辽东</span>：讨<span class="person" title="人名">右渠</span>。<span class="person" title="人名">右渠</span>发兵距险。<span class="official" title="官职">左将军</span><span class="official" title="官职">卒正</span><span class="person" title="人名">多</span>率<span class="place" title="地名">辽东</span>兵先纵，败散，<span class="person" title="人名">多</span>还走，坐法斩。<span class="official" title="官职">楼船将军</span>将<span class="dynasty" title="朝代/氏族">齐</span>兵七千人先至<span class="place" title="地名">王险</span>。<span class="person" title="人名">右渠</span>城守，窥知<span class="official" title="官职">楼船</span>军少，即出城击<span class="official" title="官职">楼船</span>，<span class="official" title="官职">楼船</span>军败散走。<span class="official" title="官职">将军</span><span class="person" title="人名">杨仆</span>失其众，遁山中<span class="time" title="时间">十馀日</span>，稍求收散卒，复聚。<span class="official" title="官职">左将军</span>击<span class="place" title="地名">朝鲜</span><span class="place" title="地名">浿水</span>西军，未能破自前。</p>

<p><a href="#pn-4" id="pn-4" class="para-num" title="点击复制链接">4</a> 天子为两将未有利，乃使<span class="person" title="人名">卫山</span>因兵威往谕<span class="person" title="人名">右渠</span>。<span class="person" title="人名">右渠</span>见使者顿首谢：<span class="quoted">"原降，恐两将诈杀臣；今见信节，请服降。"</span>遣太子入谢，献<span class="artifact" title="器物/书名">马</span>五千匹，及馈军粮。人众万馀，持兵，方渡<span class="place" title="地名">浿水</span>，使者及<span class="official" title="官职">左将军</span>疑其为变，谓太子已服降，宜命人毋持兵。太子亦疑使者<span class="official" title="官职">左将军</span>诈杀之，遂不渡<span class="place" title="地名">浿水</span>，复引归。<span class="person" title="人名">山</span>还报天子，天子诛<span class="person" title="人名">山</span>。</p>

<p><a href="#pn-5" id="pn-5" class="para-num" title="点击复制链接">5</a> <span class="official" title="官职">左将军</span>破<span class="place" title="地名">浿水</span>上军，乃前，至城下，围其西北。<span class="official" title="官职">楼船</span>亦往会，居城南。<span class="person" title="人名">右渠</span>遂坚守城，数月未能下。</p>

<p><a href="#pn-6" id="pn-6" class="para-num" title="点击复制链接">6</a> <span class="official" title="官职">左将军</span>素<span class="official" title="官职">侍中</span>，幸，将<span class="dynasty" title="朝代/氏族">燕</span><span class="place" title="地名">代</span>卒，悍，乘胜，军多骄。<span class="official" title="官职">楼船</span>将<span class="dynasty" title="朝代/氏族">齐</span>卒，入海，固已多败亡；其先与<span class="person" title="人名">右渠</span>战，因辱亡卒，卒皆恐，将心惭，其围<span class="person" title="人名">右渠</span>，常持和节。<span class="official" title="官职">左将军</span>急击之，<span class="place" title="地名">朝鲜</span><span class="official" title="官职">大臣</span>乃阴间使人私约降<span class="official" title="官职">楼船</span>，往来言，尚未肯决。<span class="official" title="官职">左将军</span>数与<span class="official" title="官职">楼船</span>期战，<span class="official" title="官职">楼船</span>欲急就其约，不会；<span class="official" title="官职">左将军</span>亦使人求间郤降下<span class="place" title="地名">朝鲜</span>，<span class="place" title="地名">朝鲜</span>不肯，心附<span class="official" title="官职">楼船</span>：以故两将不相能。<span class="official" title="官职">左将军</span>心意<span class="official" title="官职">楼船</span>前有失军罪，今与<span class="place" title="地名">朝鲜</span>私善而又不降，疑其有反计，未敢发。天子曰将率不能，前使<span class="person" title="人名">卫山</span>谕降<span class="person" title="人名">右渠</span>，<span class="person" title="人名">右渠</span>遣太子，<span class="person" title="人名">山</span>使不能剸决，与<span class="official" title="官职">左将军</span>计相误，卒沮约。今两将围城，又乖异，以故久不决。使<span class="official" title="官职">济南太守</span><span class="person" title="人名">公孙遂</span>往之，有便宜得以从事。<span class="person" title="人名">遂</span>至，<span class="official" title="官职">左将军</span>曰：<span class="quoted">"<span class="place" title="地名">朝鲜</span>当下久矣，不下者有状。"</span>言<span class="official" title="官职">楼船</span>数期不会，具以素所意告<span class="person" title="人名">遂</span>，曰：<span class="quoted">"今如此不取，恐为大害，非独<span class="official" title="官职">楼船</span>，又且与<span class="place" title="地名">朝鲜</span>共灭吾军。"</span><span class="person" title="人名">遂</span>亦以为然，而以节召<span class="official" title="官职">楼船将军</span>入<span class="official" title="官职">左将军</span>营计事，即命<span class="official" title="官职">左将军</span>麾下执捕<span class="official" title="官职">楼船将军</span>，并其军，以报天子。天子诛<span class="person" title="人名">遂</span>。</p>

<p><a href="#pn-7" id="pn-7" class="para-num" title="点击复制链接">7</a> <span class="official" title="官职">左将军</span>已并两军，即急击<span class="place" title="地名">朝鲜</span>。<span class="place" title="地名">朝鲜</span><span class="official" title="官职">相</span><span class="person" title="人名">路人</span>、<span class="official" title="官职">相</span><span class="person" title="人名">韩阴</span>、<span class="official" title="官职">尼谿相</span><span class="person" title="人名">参</span>、<span class="official" title="官职">将军</span><span class="person" title="人名">王夹</span>相与谋曰：<span class="quoted">"始欲降<span class="official" title="官职">楼船</span>，<span class="official" title="官职">楼船</span>今执，独<span class="official" title="官职">左将军</span>并将，战益急，恐不能与，王又不肯降。"</span><span class="person" title="人名">阴</span>、<span class="person" title="人名">唊</span>、<span class="person" title="人名">路人</span>皆亡降<span class="dynasty" title="朝代/氏族">汉</span>。<span class="person" title="人名">路人</span>道死。<span class="time" title="时间">元封三年夏</span>，<span class="official" title="官职">尼谿相</span><span class="person" title="人名">参</span>乃使人杀<span class="place" title="地名">朝鲜</span>王<span class="person" title="人名">右渠</span>来降。<span class="place" title="地名">王险</span>城未下，故<span class="person" title="人名">右渠</span>之<span class="official" title="官职">大臣</span><span class="person" title="人名">成巳</span>又反，复攻吏。<span class="official" title="官职">左将军</span>使<span class="person" title="人名">右渠</span>子<span class="person" title="人名">长</span>降、<span class="official" title="官职">相</span><span class="person" title="人名">路人</span>之子<span class="person" title="人名">最</span>告谕其民，诛<span class="person" title="人名">成巳</span>，以故遂定<span class="place" title="地名">朝鲜</span>，为四郡。封<span class="person" title="人名">参</span>为<span class="official" title="官职">澅清侯</span>，<span class="person" title="人名">阴</span>为<span class="official" title="官职">荻苴侯</span>，<span class="person" title="人名">唊</span>为<span class="official" title="官职">平州侯</span>，<span class="person" title="人名">长</span>为<span class="official" title="官职">几侯</span>。<span class="person" title="人名">最</span>以父死颇有功，为<span class="official" title="官职">温阳侯</span>。</p>

<p><a href="#pn-8" id="pn-8" class="para-num" title="点击复制链接">8</a> <span class="official" title="官职">左将军</span>徵至，坐争功相嫉，乖计，弃市。<span class="official" title="官职">楼船将军</span>亦坐兵至<span class="place" title="地名">洌口</span>，当待<span class="official" title="官职">左将军</span>，擅先纵，失亡多，当诛，赎为庶人。</p>

<p><a href="#pn-9" id="pn-9" class="para-num" title="点击复制链接">9</a> <span class="official" title="官职">太史公</span>曰：<span class="person" title="人名">右渠</span>负固，国以绝祀。<span class="person" title="人名">涉何</span>诬功，为兵发首。<span class="official" title="官职">楼船</span>将狭，及难离咎。悔失<span class="place" title="地名">番禺</span>，乃反见疑。<span class="person" title="人名">荀彘</span>争劳，与<span class="person" title="人名">遂</span>皆诛。两军俱辱，将率莫侯矣。</p>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">卫满</span><span class="dynasty" title="朝代/氏族">燕</span>人，<span class="place" title="地名">朝鲜</span>是王。<span class="place" title="地名">王险</span>置都，<span class="person" title="人名">路人</span>作<span class="official" title="官职">相</span>。<span class="person" title="人名">右渠</span>首差，<span class="person" title="人名">涉何</span>上。兆祸自斯，狐疑二将。<span class="person" title="人名">山</span>、<span class="person" title="人名">遂</span>伏法，纷纭无状。</p>

<nav class="chapter-nav">
    <a href="../index.html" class="nav-home">回到主页</a>
    <a href="114_东越列传.html" class="nav-prev">← 上一页</a>
    <a href="116_西南夷列传.html" class="nav-next">下一页 →</a>
</nav>
</body>
</html>
