<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>080_乐毅列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="079_范睢蔡泽列传.tagged.html" class="nav-prev">← 上一页</a>
    <a href="081_廉颇蔺相如列传.tagged.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 乐毅列传 <a href="../original_text/080_乐毅列传.txt" class="original-text-link">原文</a></h1>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">乐毅</span>者，其先祖曰乐羊。乐羊为<span class="place" title="地名">魏</span>文侯将，伐取<span class="place" title="地名">中山</span>，<span class="place" title="地名">魏</span>文侯封乐羊以灵寿。乐羊死，葬於灵寿，其後子孙因家焉。<span class="place" title="地名">中山</span>复国，至<span class="person" title="人名">赵武灵王</span>时复灭<span class="place" title="地名">中山</span>，而乐氏後有<span class="person" title="人名">乐毅</span>。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">乐毅</span>贤，好兵，<span class="place" title="地名">赵</span>人举之。及<span class="person" title="人名">武灵王</span>有沙丘之乱，乃去<span class="place" title="地名">赵</span>適<span class="place" title="地名">魏</span>。闻<span class="person" title="人名">燕昭王</span>以子之之乱而<span class="place" title="地名">齐</span>大败<span class="place" title="地名">燕</span>，<span class="person" title="人名">燕昭王</span>怨<span class="place" title="地名">齐</span>，未尝一日而忘报<span class="place" title="地名">齐</span>也。<span class="place" title="地名">燕国</span>小，辟远，力不能制，於是屈身下士，先<span class="institution" title="制度">礼</span>郭隗以招贤者。<span class="person" title="人名">乐毅</span>於是为魏<span class="person" title="人名">昭王</span>使於<span class="place" title="地名">燕</span>，<span class="place" title="地名">燕</span>王以客<span class="institution" title="制度">礼</span>待之。<span class="person" title="人名">乐毅</span>辞让，遂委质为臣，<span class="person" title="人名">燕昭王</span>以为亚卿，久之。</p>

<p><a href="#pn-3" id="pn-3" class="para-num" title="点击复制链接">3</a> 当是时，<span class="person" title="人名">齐湣王</span>彊，南败<span class="place" title="地名">楚</span>相唐眛於重丘，西摧三<span class="place" title="地名">晋</span>於观津，遂与三<span class="place" title="地名">晋</span>击<span class="place" title="地名">秦</span>，助<span class="place" title="地名">赵</span>灭<span class="place" title="地名">中山</span>，破<span class="place" title="地名">宋</span>，广地千馀里。与<span class="person" title="人名">秦昭王</span>争重为帝，已而复归之。诸侯皆欲背<span class="place" title="地名">秦</span>而服於<span class="place" title="地名">齐</span>。<span class="person" title="人名">湣王</span>自矜，百姓弗堪。於是<span class="person" title="人名">燕昭王</span>问伐<span class="place" title="地名">齐</span>之事。<span class="person" title="人名">乐毅</span>对曰：<span class="quoted">"<span class="place" title="地名">齐</span>，霸国之馀业也，地大人众，未易独攻也。王必欲伐之，莫如与<span class="place" title="地名">赵</span>及<span class="place" title="地名">楚</span>、<span class="place" title="地名">魏</span>。"</span>於是使<span class="person" title="人名">乐毅</span>约<span class="person" title="人名">赵惠文王</span>，别使连<span class="place" title="地名">楚</span>、<span class="place" title="地名">魏</span>，令<span class="place" title="地名">赵</span>嚪说<span class="place" title="地名">秦</span>以伐<span class="place" title="地名">齐</span>之利。诸侯害<span class="person" title="人名">齐湣王</span>之骄暴，皆争合从与<span class="place" title="地名">燕</span>伐<span class="place" title="地名">齐</span>。<span class="person" title="人名">乐毅</span>还报，<span class="person" title="人名">燕昭王</span>悉起兵，使<span class="person" title="人名">乐毅</span>为<span class="official" title="官职">上将军</span>，<span class="person" title="人名">赵惠文王</span>以<span class="official" title="官职">相国</span>印授<span class="person" title="人名">乐毅</span>。<span class="person" title="人名">乐毅</span>於是并护<span class="place" title="地名">赵</span>、<span class="place" title="地名">楚</span>、<span class="place" title="地名">韩</span>、<span class="place" title="地名">魏</span>、<span class="place" title="地名">燕</span>之兵以伐<span class="place" title="地名">齐</span>，破之<span class="place" title="地名">济西</span>。诸侯兵罢归，而<span class="place" title="地名">燕</span>军<span class="person" title="人名">乐毅</span>独追，至于临菑。<span class="person" title="人名">齐湣王</span>之败<span class="place" title="地名">济西</span>，亡走，保於莒。<span class="person" title="人名">乐毅</span>独留徇<span class="place" title="地名">齐</span>，<span class="place" title="地名">齐</span>皆城守。<span class="person" title="人名">乐毅</span>攻入临菑，尽取<span class="place" title="地名">齐</span>宝财物祭器输之<span class="place" title="地名">燕</span>。<span class="person" title="人名">燕昭王</span>大说，亲至济上劳军，行赏飨士，封<span class="person" title="人名">乐毅</span>於昌国，号为昌国君。於是<span class="person" title="人名">燕昭王</span>收<span class="place" title="地名">齐</span>卤获以归，而使<span class="person" title="人名">乐毅</span>复以兵平<span class="place" title="地名">齐</span>城之不下者。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">乐毅</span>留徇<span class="place" title="地名">齐</span>五岁，下<span class="place" title="地名">齐</span>七十馀城，皆为郡县以属<span class="place" title="地名">燕</span>，唯独莒、<span class="place" title="地名">即墨</span>未服。会<span class="person" title="人名">燕昭王</span>死，子立为<span class="person" title="人名">燕惠王</span>。<span class="person" title="人名">惠王</span>自为太子时尝不快於<span class="person" title="人名">乐毅</span>，及即位，<span class="place" title="地名">齐</span>之<span class="person" title="人名">田单</span>闻之，乃纵反间於<span class="place" title="地名">燕</span>，曰：<span class="quoted">"<span class="place" title="地名">齐</span>城不下者两城耳。然所以不早拔者，闻<span class="person" title="人名">乐毅</span>与<span class="place" title="地名">燕</span>新王有隙，欲连兵且留<span class="place" title="地名">齐</span>，南面而王<span class="place" title="地名">齐</span>。<span class="place" title="地名">齐</span>之所患，唯恐他将之来。"</span>於是<span class="person" title="人名">燕惠王</span>固已疑<span class="person" title="人名">乐毅</span>，得<span class="place" title="地名">齐</span>反间，乃使骑劫<span class="place" title="地名">代</span>将，而召<span class="person" title="人名">乐毅</span>。<span class="person" title="人名">乐毅</span>知<span class="person" title="人名">燕惠王</span>之不善<span class="place" title="地名">代</span>之，畏诛，遂西降<span class="place" title="地名">赵</span>。<span class="place" title="地名">赵</span>封<span class="person" title="人名">乐毅</span>於观津，号曰望诸君。尊宠<span class="person" title="人名">乐毅</span>以警动於<span class="place" title="地名">燕</span>、<span class="place" title="地名">齐</span>。</p>

<p><a href="#pn-5" id="pn-5" class="para-num" title="点击复制链接">5</a> 齐<span class="person" title="人名">田单</span>後与骑劫战，果设诈诳<span class="place" title="地名">燕</span>军，遂破骑劫於<span class="place" title="地名">即墨</span>下，而转战逐<span class="place" title="地名">燕</span>，北至河上，尽复得<span class="place" title="地名">齐</span>城，而迎襄王於莒，入于临菑。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">燕惠王</span>後悔使骑劫代<span class="person" title="人名">乐毅</span>，以故破军亡将失<span class="place" title="地名">齐</span>；又怨<span class="person" title="人名">乐毅</span>之降<span class="place" title="地名">赵</span>，恐<span class="place" title="地名">赵</span>用<span class="person" title="人名">乐毅</span>而乘<span class="place" title="地名">燕</span>之弊以伐<span class="place" title="地名">燕</span>。<span class="person" title="人名">燕惠王</span>乃使人让<span class="person" title="人名">乐毅</span>，且谢之曰：<span class="quoted">"先王举国而委<span class="official" title="官职">将军</span>，<span class="official" title="官职">将军</span>为<span class="place" title="地名">燕</span>破<span class="place" title="地名">齐</span>，报先王之雠，天下莫不震动，寡人岂敢一日而忘<span class="official" title="官职">将军</span>之功哉！会先王弃群臣，寡人新即位，左右误寡人。寡人之使骑劫<span class="place" title="地名">代</span>将军，为<span class="official" title="官职">将军</span>久暴露於外，故召<span class="official" title="官职">将军</span>且休，计事。<span class="official" title="官职">将军</span>过听，以与寡人有隙，遂捐<span class="place" title="地名">燕</span>归<span class="place" title="地名">赵</span>。<span class="official" title="官职">将军</span>自为计则可矣，而亦何以报先王之所以遇<span class="official" title="官职">将军</span>之意乎？"</span><span class="person" title="人名">乐毅</span>报遗<span class="person" title="人名">燕惠王</span>书曰：</p>

<p><a href="#pn-7" id="pn-7" class="para-num" title="点击复制链接">7</a> 臣不佞，不能奉承王命，以顺左右之心，恐伤先王之明，有害足下之义，故遁逃走<span class="place" title="地名">赵</span>。今足下使人数之以罪，臣恐侍御者不察先王之所以畜幸臣之理，又不白臣之所以事先王之心，故敢以书对。</p>

<p><a href="#pn-8" id="pn-8" class="para-num" title="点击复制链接">8</a> 臣闻贤圣之君不以禄私亲，其功多者赏之，其能当者处之。故察能而授官者，成功之君也；论行而结交者，立名之士也。臣窃观先王之举也，见有高世主之心，故假节於<span class="place" title="地名">魏</span>，以身得察於<span class="place" title="地名">燕</span>。先王过举，厕之宾客之中，立之群臣之上，不谋父兄，以为亚卿。臣窃不自知，自以为奉令承教，可幸无罪，故受令而不辞。</p>

<p><a href="#pn-9" id="pn-9" class="para-num" title="点击复制链接">9</a> 先王命之曰：<span class="quoted">"我有积怨深怒於<span class="place" title="地名">齐</span>，不量轻弱，而欲以<span class="place" title="地名">齐</span>为事。"</span>臣曰：<span class="quoted">"夫<span class="place" title="地名">齐</span>，霸国之馀业而最胜之遗事也。练於兵甲，习於战攻。王若欲伐之，必与天下图之。与天下图之，莫若结於<span class="place" title="地名">赵</span>。且又<span class="place" title="地名">淮北</span>、<span class="place" title="地名">宋</span>地，楚<span class="place" title="地名">魏</span>之所欲也，<span class="place" title="地名">赵</span>若许而约四国攻之，<span class="place" title="地名">齐</span>可大破也。"</span>先王以为然，具<span class="artifact" title="器物/书名">符</span>节南使臣於<span class="place" title="地名">赵</span>。顾反命，起兵击<span class="place" title="地名">齐</span>。以天之道，先王之灵，河北之地随先王而举之济上。济上之军受命击<span class="place" title="地名">齐</span>，大败<span class="place" title="地名">齐</span>人。轻卒锐兵，长驱至国。<span class="place" title="地名">齐</span>王遁而走莒，仅以身免；珠<span class="artifact" title="器物/书名">玉</span>财宝<span class="artifact" title="器物/书名">车</span>甲珍器尽收入于<span class="place" title="地名">燕</span>。<span class="place" title="地名">齐</span>器设於宁台，大吕<span class="place" title="地名">陈</span>於元英，故<span class="artifact" title="器物/书名">鼎</span>反乎室，蓟丘之植植於汶篁，自五伯已来，功未有及先王者也。先王以为慊於志，故裂地而封之，使得比小国诸侯。臣窃不自知，自以为奉命承教，可幸无罪，是以受命不辞。</p>

<p><a href="#pn-10" id="pn-10" class="para-num" title="点击复制链接">10</a> 臣闻贤圣之君，功立而不废，故著於<span class="dynasty" title="朝代/氏族">春秋</span>；蚤知之士，名成而不毁，故称於後世。若先王之报怨雪耻，夷万乘之彊国，收八百岁之蓄积，及至弃群臣之日，馀教未衰，执<span class="institution" title="制度">政</span>任事之臣，脩法令，慎庶孽，施及乎萌隶，皆可以教後世。</p>

<p><a href="#pn-11" id="pn-11" class="para-num" title="点击复制链接">11</a> 臣闻之，善作者不必善成，善始者不必善终。昔<span class="person" title="人名">伍子胥</span>说听於阖闾，而<span class="place" title="地名">吴</span>王远迹至<span class="place" title="地名">郢</span>；夫差弗是也，赐之鸱夷而浮之江。<span class="place" title="地名">吴</span>王不寤先论之可以立功，故沈子胥而不悔；子胥不蚤见主之不同量，是以至於入江而不化。</p>

<p><a href="#pn-12" id="pn-12" class="para-num" title="点击复制链接">12</a> 夫免身立功，以明先王之迹，臣之上计也。离毁辱之诽谤，堕先王之名，臣之所大恐也。临不测之罪，以幸为利，义之所不敢出也。</p>

<p><a href="#pn-13" id="pn-13" class="para-num" title="点击复制链接">13</a> 臣闻古之君子，交绝不出恶声；忠臣去国，不絜其名。臣虽不佞，数奉教於君子矣。恐侍御者之亲左右之说，不察疏远之行，故敢献书以闻，唯君王之留意焉。</p>

<p><a href="#pn-14" id="pn-14" class="para-num" title="点击复制链接">14</a> 於是<span class="place" title="地名">燕</span>王复以<span class="person" title="人名">乐毅</span>子<span class="person" title="人名">乐间</span>为昌国君；而<span class="person" title="人名">乐毅</span>往来复通<span class="place" title="地名">燕</span>，<span class="place" title="地名">燕</span>、<span class="place" title="地名">赵</span>以为<span class="official" title="官职">客卿</span>。<span class="person" title="人名">乐毅</span>卒於<span class="place" title="地名">赵</span>。</p>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">乐间</span>居<span class="place" title="地名">燕</span>三十馀年，<span class="place" title="地名">燕</span>王喜用其相栗腹之计，欲攻<span class="place" title="地名">赵</span>，而问昌国君<span class="person" title="人名">乐间</span>。<span class="person" title="人名">乐间</span>曰：<span class="quoted">"<span class="place" title="地名">赵</span>，四战之国也，其民习兵，伐之不可。"</span><span class="place" title="地名">燕</span>王不听，遂伐<span class="place" title="地名">赵</span>。<span class="place" title="地名">赵</span>使廉颇击之，大破栗腹之军於鄗，禽栗腹、乐乘。乐乘者，<span class="person" title="人名">乐间</span>之宗也。於是<span class="person" title="人名">乐间</span>奔<span class="place" title="地名">赵</span>，<span class="place" title="地名">赵</span>遂围<span class="place" title="地名">燕</span>。<span class="place" title="地名">燕</span>重割地以与<span class="place" title="地名">赵</span>和，<span class="place" title="地名">赵</span>乃解而去。</p>

<p><a href="#pn-16" id="pn-16" class="para-num" title="点击复制链接">16</a> <span class="place" title="地名">燕</span>王恨不用<span class="person" title="人名">乐间</span>，<span class="person" title="人名">乐间</span>既在<span class="place" title="地名">赵</span>，乃遗<span class="person" title="人名">乐间</span>书曰：<span class="quoted">"纣之时，<span class="person" title="人名">箕子</span>不用，犯谏不怠，以冀其听；<span class="place" title="地名">商</span>容不达，身祇辱焉，以冀其变。及民志不入，狱囚自出，然後二子退隐。故纣负桀暴之累，二子不失忠圣之名。何者？其忧患之尽矣。今寡人虽愚，不若纣之暴也；<span class="place" title="地名">燕</span>民虽乱，不若<span class="dynasty" title="朝代/氏族">殷</span>民之甚也。室有语，不相尽，以告邻里。二者，寡人不为君取也。"</span></p>

<p><a href="#pn-17" id="pn-17" class="para-num" title="点击复制链接">17</a> <span class="person" title="人名">乐间</span>、乐乘怨<span class="place" title="地名">燕</span>不听其计，二人卒留<span class="place" title="地名">赵</span>。<span class="place" title="地名">赵</span>封乐乘为武襄君。</p>

<p><a href="#pn-18" id="pn-18" class="para-num" title="点击复制链接">18</a> 其明年，乐乘、廉颇为<span class="place" title="地名">赵</span>围<span class="place" title="地名">燕</span>，<span class="place" title="地名">燕</span>重<span class="institution" title="制度">礼</span>以和，乃解。後五岁，<span class="place" title="地名">赵</span>孝成王卒。襄王使乐乘<span class="place" title="地名">代</span>廉颇。廉颇攻乐乘，乐乘走，廉颇亡入<span class="place" title="地名">魏</span>。其後十六年而<span class="place" title="地名">秦</span>灭<span class="place" title="地名">赵</span>。</p>

<p><a href="#pn-19" id="pn-19" class="para-num" title="点击复制链接">19</a> 其後二十馀年，高帝过<span class="place" title="地名">赵</span>，问：<span class="quoted">"<span class="person" title="人名">乐毅</span>有後世乎？"</span>对曰：<span class="quoted">"有乐叔。"</span>高帝封之乐卿，号曰华成君。华成君，<span class="person" title="人名">乐毅</span>之孙也。而乐氏之族有乐瑕公、乐臣公，<span class="place" title="地名">赵</span>且为<span class="place" title="地名">秦</span>所灭，亡之<span class="place" title="地名">齐</span>高密。乐臣公善修黄帝、<span class="person" title="人名">老子</span>之言，显闻於<span class="place" title="地名">齐</span>，称贤师。</p>


<h2>太史公曰</h2>

<blockquote>
[NOTE] 始<span class="place" title="地名">齐</span>之蒯通及主父偃读<span class="person" title="人名">乐毅</span>之报<span class="place" title="地名">燕</span>王书，未尝不废书而泣也。乐臣公学黄帝、<span class="person" title="人名">老子</span>，其本师号曰河上丈人，不知其所出。河上丈人教安期生，安期生教毛翕公，毛翕公教乐瑕公，乐瑕公教乐臣公，乐臣公教盖公。盖公教於<span class="place" title="地名">齐</span>高密、胶西，为<span class="place" title="地名">曹</span>相国师。<br>
</blockquote>

<p><a href="#pn-20" id="pn-20" class="para-num" title="点击复制链接">20</a> 昌国忠谠，人臣所无。连兵五国，<span class="place" title="地名">济西</span>为墟。<span class="place" title="地名">燕</span>王受间，空闻报书。义士慷慨，明君轼闾。间、乘继将，芳规不渝。</p>


<nav class="chapter-nav">
    <a href="../docs/index.html" class="nav-home">回到主页</a>
    <a href="079_范睢蔡泽列传.tagged.html" class="nav-prev">← 上一页</a>
    <a href="081_廉颇蔺相如列传.tagged.html" class="nav-next">下一页 →</a>
</nav>
</body>
</html>
