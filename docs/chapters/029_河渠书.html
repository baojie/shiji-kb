<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>029_河渠书.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="028_封禅书.html" class="nav-prev">← 上一页</a>
    <a href="030_平准书.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 河渠书 <a href="../original_text/029_河渠书.txt" class="original-text-link">原文</a></h1>

<h2>禹治黄河开创水利之功</h2>

<p><a href="#pn-1" id="pn-1" class="para-num" title="点击复制链接">1</a> 《夏书》曰：<span class="person" title="人名">禹</span>抑洪水<span class="time" title="时间">十三年</span>，过家不入门。陆行载<span class="artifact" title="器物/书名">车</span>，水行载<span class="artifact" title="器物/书名">舟</span>，泥行蹈<span class="artifact" title="器物/书名">毳</span>，山行即<span class="artifact" title="器物/书名">桥</span>。以别九州，随山浚川，任土作贡。通九道，陂九泽，度九山。然<span class="place" title="地名">河</span>菑衍溢，害<span class="place" title="地名">中国</span>也尤甚。唯是为务。故道<span class="place" title="地名">河</span>自<span class="place" title="地名">积石</span>历<span class="place" title="地名">龙门</span>，南到<span class="place" title="地名">华阴</span>，东下<span class="place" title="地名">砥柱</span>，及<span class="place" title="地名">孟津</span>、<span class="place" title="地名">雒汭</span>，至于<span class="place" title="地名">大邳</span>。於是<span class="person" title="人名">禹</span>以为<span class="place" title="地名">河</span>所从来者高，水湍悍，难以行平地，数为败，乃厮二渠以引其<span class="place" title="地名">河</span>。北载之高地，过<span class="place" title="地名">降水</span>，至于<span class="place" title="地名">大陆</span>，播为<span class="place" title="地名">九河</span>，同为<span class="place" title="地名">逆河</span>，入于<span class="place" title="地名">勃海</span>。九川既疏，九泽既洒，诸夏艾安，功施于三代。</p>

<h2>战国至秦代诸国水利工程</h2>

<p><a href="#pn-2" id="pn-2" class="para-num" title="点击复制链接">2</a> 自是之後，<span class="place" title="地名">荥阳</span>下引<span class="place" title="地名">河</span>东南为<span class="place" title="地名">鸿沟</span>，以通<span class="place" title="地名">宋</span>、<span class="place" title="地名">郑</span>、<span class="place" title="地名">陈</span>、<span class="place" title="地名">蔡</span>、<span class="place" title="地名">曹</span>、<span class="place" title="地名">卫</span>，与<span class="place" title="地名">济</span>、<span class="place" title="地名">汝</span>、<span class="place" title="地名">淮</span>、<span class="place" title="地名">泗</span>会。于<span class="place" title="地名">楚</span>，西方则通渠<span class="place" title="地名">汉水</span>、<span class="place" title="地名">云梦之野</span>，东方则通沟<span class="place" title="地名">江淮</span>之间。於<span class="place" title="地名">吴</span>，则通渠<span class="place" title="地名">三江</span>、<span class="place" title="地名">五湖</span>。於<span class="place" title="地名">齐</span>，则通<span class="place" title="地名">菑</span>、<span class="place" title="地名">济</span>之间。於<span class="place" title="地名">蜀</span>，<span class="person" title="人名">蜀守冰</span>凿<span class="place" title="地名">离碓</span>，辟<span class="place" title="地名">沫水</span>之害，穿二江<span class="place" title="地名">成都</span>之中。此渠皆可行<span class="artifact" title="器物/书名">舟</span>，有馀则用溉騑，百姓飨其利。至于所过，往往引其水益用溉田畴之渠，以万亿计，然莫足数也。</p>

<h2>西门豹引漳溉邺</h2>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">西门豹</span>引<span class="place" title="地名">漳水</span>溉<span class="place" title="地名">鄴</span>，以富<span class="place" title="地名">魏</span>之<span class="place" title="地名">河内</span>。</p>

<h2>郑国渠建成使秦富强</h2>

<p><a href="#pn-4" id="pn-4" class="para-num" title="点击复制链接">4</a> 而<span class="place" title="地名">韩</span>闻<span class="place" title="地名">秦</span>之好兴事，欲罢之，毋令东伐，乃使水工<span class="person" title="人名">郑国</span>间说<span class="place" title="地名">秦</span>，令凿<span class="place" title="地名">泾水</span>自<span class="place" title="地名">中山</span>西邸<span class="place" title="地名">瓠口</span>为渠，并<span class="place" title="地名">北山</span>东注<span class="place" title="地名">洛</span>三百馀里，欲以溉田。中作而觉，<span class="place" title="地名">秦</span>欲杀<span class="person" title="人名">郑国</span>。<span class="person" title="人名">郑国</span>曰：<span class="quoted">"始臣为间，然渠成亦<span class="place" title="地名">秦</span>之利也。"</span><span class="place" title="地名">秦</span>以为然，卒使就渠。渠就，用注填阏之水，溉泽卤之地四万馀顷，收皆亩一钟。於是<span class="place" title="地名">关中</span>为沃野，无凶年，<span class="place" title="地名">秦</span>以富彊，卒并诸侯，因命曰<span class="place" title="地名">郑国渠</span>。</p>

<h2>汉文帝时黄河决酸枣</h2>

<p><a href="#pn-5" id="pn-5" class="para-num" title="点击复制链接">5</a> <span class="place" title="地名">汉</span>兴<span class="time" title="时间">三十九年</span>，<span class="person" title="人名">孝文</span>时<span class="place" title="地名">河</span>决<span class="place" title="地名">酸枣</span>，东溃<span class="place" title="地名">金隄</span>，於是<span class="place" title="地名">东郡</span>大兴卒塞之。</p>

<h2>汉武帝初期河决瓠子未能塞</h2>

<p><a href="#pn-6" id="pn-6" class="para-num" title="点击复制链接">6</a> 其後<span class="time" title="时间">四十有馀年</span>，今天子<span class="time" title="时间">元光之中</span>，而<span class="place" title="地名">河</span>决於<span class="place" title="地名">瓠子</span>，东南注<span class="place" title="地名">钜野</span>，通於<span class="place" title="地名">淮</span>、<span class="place" title="地名">泗</span>。於是天子使<span class="person" title="人名">汲黯</span>、<span class="person" title="人名">郑当时</span>兴人徒塞之，辄复坏。是时<span class="person" title="人名">武安侯田蚡</span>为<span class="institution" title="制度">丞相</span>，其奉邑食<span class="place" title="地名">鄃</span>。<span class="place" title="地名">鄃</span>居<span class="place" title="地名">河</span>北，<span class="place" title="地名">河</span>决而南则<span class="place" title="地名">鄃</span>无水菑，邑收多。<span class="person" title="人名">蚡</span>言於上曰：<span class="quoted">"<span class="place" title="地名">江</span>、<span class="place" title="地名">河</span>之决皆天事，未易以人力为彊塞，塞之未必应天。"</span>而望气用数者亦以为然。於是天子久之不事复塞也。</p>

<h2>郑当时建议开凿漕渠</h2>

<p><a href="#pn-7" id="pn-7" class="para-num" title="点击复制链接">7</a> 是时<span class="person" title="人名">郑当时</span>为<span class="institution" title="制度">大农</span>，言曰：<span class="quoted">"异时<span class="place" title="地名">关东</span>漕粟从<span class="place" title="地名">渭</span>中上，度六月而罢，而漕水道九百馀里，时有难处。引<span class="place" title="地名">渭</span>穿渠起<span class="place" title="地名">长安</span>，并<span class="place" title="地名">南山</span>下，至<span class="place" title="地名">河</span>三百馀里，径，易漕，度可令三月罢；而渠下民田万馀顷，又可得以溉田：此损漕省卒，而益肥<span class="place" title="地名">关中</span>之地，得穀。"</span>天子以为然，令<span class="person" title="人名">齐人</span>水工<span class="person" title="人名">徐伯</span>表，悉发卒数万人穿漕渠，<span class="time" title="时间">三岁</span>而通。通，以漕，大便利。其後漕稍多，而渠下之民颇得以溉田矣。</p>

<h2>河东渠田工程失败</h2>

<p><a href="#pn-8" id="pn-8" class="para-num" title="点击复制链接">8</a> 其後<span class="person" title="人名">河东守番系</span>言：<span class="quoted">"漕从<span class="place" title="地名">山东</span>西，岁百馀万石，更<span class="place" title="地名">砥柱</span>之限，败亡甚多，而亦烦费。穿渠引<span class="place" title="地名">汾</span>溉<span class="place" title="地名">皮氏</span>、<span class="place" title="地名">汾阴</span>下，引<span class="place" title="地名">河</span>溉<span class="place" title="地名">汾阴</span>、<span class="place" title="地名">蒲坂</span>下，度可得五千顷。五千顷故尽<span class="place" title="地名">河</span>壖弃地，民茭牧其中耳，今溉田之，度可得穀二百万石以上。穀从<span class="place" title="地名">渭</span>上，与<span class="place" title="地名">关中</span>无异，而<span class="place" title="地名">砥柱</span>之东可无复漕。"</span>天子以为然，发卒数万人作渠田。<span class="time" title="时间">数岁</span>，<span class="place" title="地名">河</span>移徙，渠不利，则田者不能偿种。久之，<span class="place" title="地名">河东</span>渠田废，予<span class="person" title="人名">越人</span>，令<span class="institution" title="制度">少府</span>以为稍入。</p>

<h2>褒斜道开通但水运不成</h2>

<p><a href="#pn-9" id="pn-9" class="para-num" title="点击复制链接">9</a> 其後人有上书欲通<span class="place" title="地名">襃斜道</span>及漕事，下<span class="institution" title="制度">御史大夫</span><span class="person" title="人名">张汤</span>。<span class="person" title="人名">汤</span>问其事，因言：<span class="quoted">"抵<span class="place" title="地名">蜀</span>从<span class="place" title="地名">故道</span>，<span class="place" title="地名">故道</span>多阪，回远。今穿<span class="place" title="地名">襃斜道</span>，少阪，近四百里；而<span class="place" title="地名">襃水</span>通<span class="place" title="地名">沔</span>，<span class="place" title="地名">斜水</span>通<span class="place" title="地名">渭</span>，皆可以行<span class="artifact" title="器物/书名">船</span>漕。漕从<span class="place" title="地名">南阳</span>上<span class="place" title="地名">沔</span>入<span class="place" title="地名">襃</span>，<span class="place" title="地名">襃</span>之绝水至<span class="place" title="地名">斜</span>，间百馀里，以<span class="artifact" title="器物/书名">车</span>转，从<span class="place" title="地名">斜</span>下下<span class="place" title="地名">渭</span>。如此，<span class="place" title="地名">汉中</span>之穀可致，<span class="place" title="地名">山东</span>从<span class="place" title="地名">沔</span>无限，便於<span class="place" title="地名">砥柱</span>之漕。且<span class="place" title="地名">襃斜</span>材木竹箭之饶，拟於<span class="place" title="地名">巴蜀</span>。"</span>天子以为然，拜<span class="person" title="人名">汤</span>子<span class="person" title="人名">卬</span>为<span class="place" title="地名">汉中</span>守，发数万人作<span class="place" title="地名">襃斜道</span>五百馀里。道果便近，而水湍石，不可漕。</p>

<h2>龙首渠开凿工程</h2>

<p><a href="#pn-10" id="pn-10" class="para-num" title="点击复制链接">10</a> 其後<span class="person" title="人名">庄熊罴</span>言：<span class="quoted">"<span class="place" title="地名">临晋</span>民原穿<span class="place" title="地名">洛</span>以溉<span class="place" title="地名">重泉</span>以东万馀顷故卤地。诚得水，可令亩十石。"</span>於是为发卒万馀人穿渠，自<span class="place" title="地名">徵</span>引<span class="place" title="地名">洛水</span>至<span class="place" title="地名">商颜山</span>下。岸善崩，乃凿<span class="artifact" title="器物/书名">井</span>，深者四十馀丈。往往为<span class="artifact" title="器物/书名">井</span>，<span class="artifact" title="器物/书名">井</span>下相通行水。水穨以绝<span class="place" title="地名">商颜</span>，东至山岭十馀里间。<span class="artifact" title="器物/书名">井渠</span>之生自此始。穿渠得龙骨，故名曰<span class="place" title="地名">龙首渠</span>。作之<span class="time" title="时间">十馀岁</span>，渠颇通，犹未得其饶。</p>

<h2>武帝亲临决河成功堵塞瓠子</h2>

<p><a href="#pn-11" id="pn-11" class="para-num" title="点击复制链接">11</a> 自<span class="place" title="地名">河</span>决<span class="place" title="地名">瓠子</span>後<span class="time" title="时间">二十馀岁</span>，岁因以数不登，而<span class="place" title="地名">梁</span>、<span class="place" title="地名">楚</span>之地尤甚。天子既<span class="institution" title="制度">封禅</span>巡祭山川，其明年，旱，<span class="place" title="地名">乾封</span>少雨。天子乃使<span class="person" title="人名">汲仁</span>、<span class="person" title="人名">郭昌</span>发卒数万人塞<span class="place" title="地名">瓠子</span>决。於是天子已用事<span class="place" title="地名">万里沙</span>，则还自临决<span class="place" title="地名">河</span>，沈<span class="artifact" title="器物/书名">白马</span><span class="artifact" title="器物/书名">玉璧</span>于<span class="place" title="地名">河</span>，令群臣从官自将军已下皆负<span class="artifact" title="器物/书名">薪</span>窴决<span class="place" title="地名">河</span>。是时<span class="place" title="地名">东郡</span>烧草，以故<span class="artifact" title="器物/书名">薪柴</span>少，而下<span class="place" title="地名">淇园</span>之竹以为<span class="artifact" title="器物/书名">楗</span>。</p>

<h2>武帝作歌悼治河之艰</h2>

<p><a href="#pn-12" id="pn-12" class="para-num" title="点击复制链接">12</a> 天子既临<span class="place" title="地名">河</span>决，悼功之不成，乃作歌曰：<span class="quoted">"<span class="place" title="地名">瓠子</span>决兮将柰何？皓皓旰旰兮闾殚为<span class="place" title="地名">河</span>！殚为<span class="place" title="地名">河</span>兮地不得宁，功无已时兮吾山平。吾山平兮<span class="place" title="地名">钜野</span>溢，鱼沸郁兮柏冬日。延道弛兮离常流，蛟龙骋兮方远游。归旧川兮神哉沛，不<span class="institution" title="制度">封禅</span>兮安知外！为我谓河伯兮何不仁，泛滥不止兮愁吾人？齧桑浮兮<span class="place" title="地名">淮</span>、<span class="place" title="地名">泗</span>满，久不反兮水维缓。"</span>一曰：<span class="quoted">"<span class="place" title="地名">河</span>汤汤兮激潺湲，北渡污兮浚流难。搴长茭兮沈美<span class="artifact" title="器物/书名">玉</span>，河伯许兮<span class="artifact" title="器物/书名">薪</span>不属。<span class="artifact" title="器物/书名">薪</span>不属兮<span class="place" title="地名">卫</span>人罪，烧萧条兮噫乎何以御水！穨林竹兮<span class="artifact" title="器物/书名">楗</span>石菑，<span class="place" title="地名">宣房</span>塞兮万福来。"</span>於是卒塞<span class="place" title="地名">瓠子</span>，筑宫其上，名曰<span class="place" title="地名">宣房宫</span>。而道<span class="place" title="地名">河</span>北行二渠，复<span class="person" title="人名">禹</span>旧迹，而<span class="place" title="地名">梁</span>、<span class="place" title="地名">楚</span>之地复宁，无水灾。</p>

<h2>各地水利工程大兴</h2>

<p><a href="#pn-13" id="pn-13" class="para-num" title="点击复制链接">13</a> 自是之後，用事者争言水利。<span class="place" title="地名">朔方</span>、<span class="place" title="地名">西河</span>、<span class="place" title="地名">河西</span>、<span class="place" title="地名">酒泉</span>皆引<span class="place" title="地名">河</span>及川谷以溉田；而<span class="place" title="地名">关中</span>辅渠、<span class="place" title="地名">灵轵</span>引<span class="place" title="地名">堵水</span>；<span class="place" title="地名">汝南</span>、<span class="place" title="地名">九江</span>引<span class="place" title="地名">淮</span>；<span class="place" title="地名">东海</span>引<span class="place" title="地名">钜定</span>；<span class="place" title="地名">泰山</span>下引<span class="place" title="地名">汶水</span>：皆穿渠为溉田，各万馀顷。佗小渠披山通道者，不可胜言。然其著者在<span class="place" title="地名">宣房</span>。</p>

<h2>太史公游历总结作河渠书</h2>

<p><a href="#pn-14" id="pn-14" class="para-num" title="点击复制链接">14</a> 太史公曰：余南登<span class="place" title="地名">庐山</span>，观<span class="person" title="人名">禹</span>疏<span class="place" title="地名">九江</span>，遂至于<span class="place" title="地名">会稽</span>、<span class="place" title="地名">太湟</span>，上<span class="place" title="地名">姑苏</span>，望<span class="place" title="地名">五湖</span>；东闚<span class="place" title="地名">洛汭</span>、<span class="place" title="地名">大邳</span>，迎<span class="place" title="地名">河</span>，行<span class="place" title="地名">淮</span>、<span class="place" title="地名">泗</span>、<span class="place" title="地名">济</span>、<span class="place" title="地名">漯洛渠</span>；西瞻<span class="place" title="地名">蜀</span>之<span class="place" title="地名">岷山</span>及<span class="place" title="地名">离碓</span>；北自<span class="place" title="地名">龙门</span>至于<span class="place" title="地名">朔方</span>。曰：甚哉，水之为利害也！余从负<span class="artifact" title="器物/书名">薪</span>塞<span class="place" title="地名">宣房</span>，悲<span class="place" title="地名">瓠子</span>之诗而作河渠书。</p>

<h2>全篇总赞</h2>

<p><a href="#pn-15" id="pn-15" class="para-num" title="点击复制链接">15</a> 水之利害，自古而然。</p>
<p><span class="person" title="人名">禹</span>疏沟洫，随山濬川。</p>
<p>爰洎後世，非无圣贤。</p>
<p><span class="place" title="地名">鸿沟</span>既划，<span class="place" title="地名">龙骨</span>斯穿。</p>
<p>填阏攸垦，黎蒸有年。</p>
<p><span class="place" title="地名">宣房</span>在咏，<span class="place" title="地名">梁</span>、<span class="place" title="地名">楚</span>获全。</p>

<nav class="chapter-nav">
    <a href="../index.html" class="nav-home">回到主页</a>
    <a href="028_封禅书.html" class="nav-prev">← 上一页</a>
    <a href="030_平准书.html" class="nav-next">下一页 →</a>
</nav>
</body>
</html>
