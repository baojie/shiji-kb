<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>068_商君列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="067_仲尼弟子列传.html" class="nav-prev">← 上一页</a>
    <a href="069_苏秦列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 商君列传 <a href="../original_text/068_商君列传.txt" class="original-text-link">原文</a></h1>

<p><a href="#pn-1" id="pn-1" class="para-num" title="点击复制链接">1</a> <span class="place" title="地名">商</span>君者，<span class="place" title="地名">卫</span>之诸庶孽公子也，名鞅，姓公孙氏，其祖本姬姓也。鞅少好<span class="institution" title="制度">刑</span>名之学，事<span class="place" title="地名">魏</span>相公叔座为<span class="official" title="官职">中庶子</span>。公叔座知其贤，未及进。会座病，魏<span class="person" title="人名">惠王</span>亲往问病，曰：<span class="quoted">"公叔病有如不可讳，将柰社稷何？"</span>公叔曰：<span class="quoted">"座之中庶子<span class="person" title="人名">公孙鞅</span>，年虽少，有奇才，原王举国而听之。"</span>王嘿然。王且去，座屏人言曰：<span class="quoted">"王即不听用鞅，必杀之，无令出境。"</span>王许诺而去。公叔座召鞅谢曰：<span class="quoted">"今者王问可以为相者，我言若，王色不许我。我方先君後臣，因谓王即弗用鞅，当杀之。王许我。汝可疾去矣，且见禽。"</span>鞅曰：<span class="quoted">"彼王不能用君之言任臣，又安能用君之言杀臣乎？"</span>卒不去。<span class="person" title="人名">惠王</span>既去，而谓左右曰：<span class="quoted">"公叔病甚，悲乎，欲令寡人以国听<span class="person" title="人名">公孙鞅</span>也，岂不悖哉！"</span></p>

<p><a href="#pn-2" id="pn-2" class="para-num" title="点击复制链接">2</a> 公叔既死，<span class="person" title="人名">公孙鞅</span>闻<span class="person" title="人名">秦孝公</span>下令国中求贤者，将修缪公之业，东复侵地，乃遂西入<span class="place" title="地名">秦</span>，因<span class="person" title="人名">孝公</span>宠臣景监以求见<span class="person" title="人名">孝公</span>。<span class="person" title="人名">孝公</span>既见<span class="person" title="人名">卫鞅</span>，语事良久，<span class="person" title="人名">孝公</span>时时睡，弗听。罢而<span class="person" title="人名">孝公</span>怒景监曰：<span class="quoted">"子之客妄人耳，安足用邪！"</span>景监以让<span class="person" title="人名">卫鞅</span>。<span class="person" title="人名">卫鞅</span>曰：<span class="quoted">"吾说公以帝道，其志不开悟矣。"</span>後五日，复求见鞅。鞅复见<span class="person" title="人名">孝公</span>，益愈，然而未中旨。罢而<span class="person" title="人名">孝公</span>复让景监，景监亦让鞅。鞅曰：<span class="quoted">"吾说公以王道而未入也。请复见鞅。"</span>鞅复见<span class="person" title="人名">孝公</span>，<span class="person" title="人名">孝公</span>善之而未用也。罢而去。<span class="person" title="人名">孝公</span>谓景监曰：<span class="quoted">"汝客善，可与语矣。"</span>鞅曰：<span class="quoted">"吾说公以霸道，其意欲用之矣。诚复见我，我知之矣。"</span><span class="person" title="人名">卫鞅</span>复见<span class="person" title="人名">孝公</span>。公与语，不自知跶之前於席也。语数日不厌。景监曰：<span class="quoted">"子何以中吾君？吾君之驩甚也。"</span>鞅曰：<span class="quoted">"吾说君以帝王之道比三<span class="place" title="地名">代</span>，而君曰：“久远，吾不能待。且贤君者，各及其身显名天下，安能邑邑待数十百年以成帝王乎？"</span>故吾以彊国之术说君，君大说之耳。然亦难以比德於殷<span class="place" title="地名">周</span>矣。”</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">孝公</span>既用<span class="person" title="人名">卫鞅</span>，鞅欲<span class="institution" title="制度">变法</span>，恐天下议己。<span class="person" title="人名">卫鞅</span>曰：<span class="quoted">"疑行无名，疑事无功。且夫有高人之行者，固见非於世；有独知之虑者，必见敖於民。愚者闇於成事，知者见於未萌。民不可与虑始而可与乐成。论至德者不和於俗，成大功者不谋於众。是以圣人苟可以彊国，不法其故；苟可以利民，不循其<span class="institution" title="制度">礼</span>。"</span><span class="person" title="人名">孝公</span>曰：<span class="quoted">"善。"</span>甘龙曰：<span class="quoted">"不然。圣人不易民而教，知者不<span class="institution" title="制度">变法</span>而治。因民而教，不劳而成功；缘法而治者，吏习而民安之。"</span><span class="person" title="人名">卫鞅</span>曰：<span class="quoted">"龙之所言，世俗之言也。常人安於故俗，学者溺於所闻。以此两者居官守法可也，非所与论於法之外也。三<span class="place" title="地名">代</span>不同<span class="institution" title="制度">礼</span>而王，五伯不同法而霸。智者作法，愚者制焉；贤者更<span class="institution" title="制度">礼</span>，不肖者拘焉。"</span>杜挚曰：<span class="quoted">"利不百，不<span class="institution" title="制度">变法</span>；功不十，不易器。法古无过，循<span class="institution" title="制度">礼</span>无邪。"</span><span class="person" title="人名">卫鞅</span>曰：<span class="quoted">"治世不一道，便国不法古。故汤武不循古而王，<span class="dynasty" title="朝代/氏族">夏</span>殷不易<span class="institution" title="制度">礼</span>而亡。反古者不可非，而循<span class="institution" title="制度">礼</span>者不足多。"</span><span class="person" title="人名">孝公</span>曰：<span class="quoted">"善。"</span>以<span class="person" title="人名">卫鞅</span>为<span class="official" title="官职">左庶长</span>，卒定<span class="institution" title="制度">变法</span>之令。</p>

<p><a href="#pn-4" id="pn-4" class="para-num" title="点击复制链接">4</a> 令民为什伍，而相牧司连坐。不告奸者腰斩，告奸者与斩敌首同赏，匿奸者与降敌同罚。民有二男以上不分异者，倍其赋。有军功者，各以率受上爵；为私斗者，各以轻重被<span class="institution" title="制度">刑</span>大小。僇力本业，耕织致粟帛多者复其身。事末利及怠而贫者，举以为收孥。宗室非有军功论，不得为属籍。明尊卑爵秩等级，各以差次名田宅，臣妾衣服以家次。有功者显荣，无功者虽富无所芬华。</p>

<p><a href="#pn-5" id="pn-5" class="para-num" title="点击复制链接">5</a> 令既具，未布，恐民之不信，已乃立三丈之木於国都市南门，募民有能徙置北门者予十金。民怪之，莫敢徙。复曰<span class="quoted">"能徙者予五十金"</span>。有一人徙之，辄予五十金，以明不欺。卒下令。</p>

<p><a href="#pn-6" id="pn-6" class="para-num" title="点击复制链接">6</a> 令行於民期年，<span class="place" title="地名">秦</span>民之国都言初令之不便者以千数。於是太子犯法。<span class="person" title="人名">卫鞅</span>曰：<span class="quoted">"法之不行，自上犯之。"</span>将法太子。太子，君嗣也，不可施<span class="institution" title="制度">刑</span>，<span class="institution" title="制度">刑</span>其傅公子虔，黥其师公孙贾。明日，<span class="place" title="地名">秦</span>人皆趋令。行之十年，<span class="place" title="地名">秦</span>民大说，道不拾遗，山无盗贼，家给人足。民勇於公战，怯於私斗，乡邑大治。<span class="place" title="地名">秦</span>民初言令不便者有来言令便者，<span class="person" title="人名">卫鞅</span>曰<span class="quoted">"此皆乱化之民也"</span>，尽迁之於边城。其後民莫敢议令。</p>

<p><a href="#pn-7" id="pn-7" class="para-num" title="点击复制链接">7</a> 於是以鞅为<span class="official" title="官职">大良造</span>。将兵围<span class="place" title="地名">魏</span>安邑，降之。居三年，作为筑冀阙宫庭於<span class="place" title="地名">咸阳</span>，<span class="place" title="地名">秦</span>自雍徙都之。而令民父子兄弟同室内息者为禁。而集小乡邑聚为县，置令、丞，凡三十一县。为田开阡陌封疆，而赋税平。平斗桶权衡丈尺。行之四年，公子虔复犯约，劓之。居五年，<span class="place" title="地名">秦</span>人富彊，天子致胙於<span class="person" title="人名">孝公</span>，诸侯毕贺。</p>

<p><a href="#pn-8" id="pn-8" class="para-num" title="点击复制链接">8</a> 其明年，<span class="place" title="地名">齐</span>败<span class="place" title="地名">魏</span>兵於<span class="artifact" title="器物/书名">马</span>陵，虏其太子申，杀<span class="official" title="官职">将军</span>庞涓。其明年，<span class="person" title="人名">卫鞅</span>说<span class="person" title="人名">孝公</span>曰：<span class="quoted">"<span class="place" title="地名">秦</span>之与<span class="place" title="地名">魏</span>，譬若人之有腹心疾，非<span class="place" title="地名">魏</span>并<span class="place" title="地名">秦</span>，<span class="place" title="地名">秦</span>即并<span class="place" title="地名">魏</span>。何者？<span class="place" title="地名">魏</span>居领厄之西，都安邑，与<span class="place" title="地名">秦</span>界河而独擅山东之利。利则西侵<span class="place" title="地名">秦</span>，病则东收地。今以君之贤圣，国赖以盛。而<span class="place" title="地名">魏</span>往年大破於<span class="place" title="地名">齐</span>，诸侯畔之，可因此时伐<span class="place" title="地名">魏</span>。<span class="place" title="地名">魏</span>不支<span class="place" title="地名">秦</span>，必东徙。东徙，<span class="place" title="地名">秦</span>据河山之固，东乡以制诸侯，此帝王之业也。"</span><span class="person" title="人名">孝公</span>以为然，使<span class="person" title="人名">卫鞅</span>将而伐<span class="place" title="地名">魏</span>。<span class="place" title="地名">魏</span>使公子卬将而击之。军既相距，<span class="person" title="人名">卫鞅</span>遗<span class="place" title="地名">魏</span>将公子卬书曰：<span class="quoted">"吾始与公子驩，今俱为两国将，不忍相攻，可与公子面相见，盟，乐饮而罢兵，以安<span class="place" title="地名">秦</span>魏。"</span><span class="person" title="人名">魏公子</span>卬以为然。会盟已，饮，而<span class="person" title="人名">卫鞅</span>伏甲士而袭虏<span class="person" title="人名">魏公子</span>卬，因攻其军，尽破之以归<span class="place" title="地名">秦</span>。魏<span class="person" title="人名">惠王</span>兵数破於齐<span class="place" title="地名">秦</span>，国内空，日以削，恐，乃使使割<span class="place" title="地名">河西</span>之地献於<span class="place" title="地名">秦</span>以和。而<span class="place" title="地名">魏</span>遂去安邑，徙都<span class="place" title="地名">大梁</span>。梁<span class="person" title="人名">惠王</span>曰：<span class="quoted">"寡人恨不用公叔座之言也。"</span><span class="person" title="人名">卫鞅</span>既破<span class="place" title="地名">魏</span>还，<span class="place" title="地名">秦</span>封之於、<span class="place" title="地名">商</span>十五邑，号为<span class="place" title="地名">商</span>君。</p>

<p><a href="#pn-9" id="pn-9" class="para-num" title="点击复制链接">9</a> <span class="place" title="地名">商</span>君相<span class="place" title="地名">秦</span>十年，宗室贵戚多怨望者。<span class="place" title="地名">赵</span>良见<span class="place" title="地名">商</span>君。<span class="place" title="地名">商</span>君曰：<span class="quoted">"鞅之得见也，从孟兰皋，今鞅请得交，可乎？"</span><span class="place" title="地名">赵</span>良曰：<span class="quoted">"仆弗敢原也。孔丘有言曰：“推贤而戴者进，聚不肖而王者退。"</span>仆不肖，故不敢受命。仆闻之曰：<span class="quoted">"非其位而居之曰贪位，非其名而有之曰贪名。"</span>仆听君之义，则恐仆贪位贪名也。故不敢闻命。”<span class="place" title="地名">商</span>君曰：<span class="quoted">"子不说吾治<span class="place" title="地名">秦</span>与？"</span><span class="place" title="地名">赵</span>良曰：<span class="quoted">"反听之谓聪，内视之谓明，自胜之谓彊。虞舜有言曰：“自卑也尚矣。"</span>君不若道虞舜之道，无为问仆矣。”<span class="place" title="地名">商</span>君曰：<span class="quoted">"始<span class="place" title="地名">秦</span>戎翟之教，父子无别，同室而居。今我更制其教，而为其男女之别，大筑冀阙，营如鲁<span class="place" title="地名">卫</span>矣。子观我治<span class="place" title="地名">秦</span>也，孰与五羖<span class="official" title="官职">大夫</span>贤？"</span><span class="place" title="地名">赵</span>良曰：<span class="quoted">"千羊之皮，不如一狐之掖；千人之诺诺，不如一士之谔谔。<span class="person" title="人名">武王</span>谔谔以昌，<span class="dynasty" title="朝代/氏族">殷</span>纣墨墨以亡。君若不非<span class="person" title="人名">武王</span>乎，则仆请终日正言而无诛，可乎？"</span><span class="place" title="地名">商</span>君曰：<span class="quoted">"语有之矣，貌言华也，至言实也，苦言药也，甘言疾也。夫子果肯终日正言，鞅之药也。鞅将事子，子又何辞焉！"</span><span class="place" title="地名">赵</span>良曰：<span class="quoted">"夫五羖<span class="official" title="官职">大夫</span>，荆之鄙人也。闻<span class="place" title="地名">秦</span>缪公之贤而原望见，行而无资，自粥於<span class="place" title="地名">秦</span>客，被褐食牛。期年，缪公知之，举之牛口之下，而加之百姓之上，<span class="place" title="地名">秦国</span>莫敢望焉。相<span class="place" title="地名">秦</span>六七年，而东伐<span class="place" title="地名">郑</span>，三置<span class="place" title="地名">晋国</span>之君，一救荆国之祸。发教封内，而巴人致贡；施德诸侯，而八<span class="tribe" title="族群">戎</span>来服。由余闻之，款关请见。五羖<span class="official" title="官职">大夫</span>之相<span class="place" title="地名">秦</span>也，劳不坐乘，暑不张盖，行於国中，不从<span class="artifact" title="器物/书名">车</span>乘，不操干戈，功名藏於府库，德行施於後世。五羖<span class="official" title="官职">大夫</span>死，<span class="place" title="地名">秦国</span>男女流涕，童子不歌谣，舂者不相杵。此五羖<span class="official" title="官职">大夫</span>之德也。今君之见<span class="place" title="地名">秦</span>王也，因嬖人景监以为主，非所以为名也。相<span class="place" title="地名">秦</span>不以百姓为事，而大筑冀阙，非所以为功也。<span class="institution" title="制度">刑</span>黥太子之师傅，残伤民以骏<span class="institution" title="制度">刑</span>，是积怨畜祸也。教之化民也深於命，民之效上也捷於令。今君又左建外易，非所以为教也。君又南面而称寡人，日绳<span class="place" title="地名">秦</span>之贵公子。诗曰：“相鼠有体，人而无<span class="institution" title="制度">礼</span>，人而无<span class="institution" title="制度">礼</span>，何不遄死。"</span>以诗观之，非所以为寿也。公子虔杜门不出已八年矣，君又杀祝懽而黥公孙贾。诗曰：<span class="quoted">"得人者兴，失人者崩。"</span>此数事者，非所以得人也。君之出也，後<span class="artifact" title="器物/书名">车</span>十数，从<span class="artifact" title="器物/书名">车</span>载甲，多力而骈胁者为骖乘，持矛而操闟戟者旁<span class="artifact" title="器物/书名">车</span>而趋。此一物不具，君固不出。书曰：<span class="quoted">"恃德者昌，恃力者亡。"</span>君之危若朝露，尚将欲延年益寿乎？则何不归十五都，灌园於鄙，劝<span class="place" title="地名">秦</span>王显岩穴之士，养老存孤，敬父兄，序有功，尊有德，可以少安。君尚将贪<span class="place" title="地名">商於</span>之富，宠<span class="place" title="地名">秦国</span>之教，畜百姓之怨，<span class="place" title="地名">秦</span>王一旦捐宾客而不立朝，<span class="place" title="地名">秦国</span>之所以收君者，岂其微哉？亡可翘足而待。”<span class="place" title="地名">商</span>君弗从。</p>

<p><a href="#pn-10" id="pn-10" class="para-num" title="点击复制链接">10</a> 後五月而<span class="person" title="人名">秦孝公</span>卒，太子立。公子虔之徒告<span class="place" title="地名">商</span>君欲反，发吏捕<span class="place" title="地名">商</span>君。<span class="place" title="地名">商</span>君亡至关下，欲舍客舍。客人不知其是<span class="place" title="地名">商</span>君也，曰：<span class="quoted">"<span class="place" title="地名">商</span>君之法，<span class="official" title="官职">舍人</span>无验者坐之。"</span><span class="place" title="地名">商</span>君喟然叹曰：<span class="quoted">"嗟乎，为法之敝一至此哉！"</span>去之<span class="place" title="地名">魏</span>。<span class="place" title="地名">魏</span>人怨其欺公子卬而破<span class="place" title="地名">魏</span>师，弗受。<span class="place" title="地名">商</span>君欲之他国。<span class="place" title="地名">魏</span>人曰：<span class="quoted">"<span class="place" title="地名">商</span>君，<span class="place" title="地名">秦</span>之贼。<span class="place" title="地名">秦</span>彊而贼入<span class="place" title="地名">魏</span>，弗归，不可。"</span>遂内<span class="place" title="地名">秦</span>。<span class="place" title="地名">商</span>君既复入<span class="place" title="地名">秦</span>，走<span class="place" title="地名">商</span>邑，与其徒属发邑兵北出击<span class="place" title="地名">郑</span>。<span class="place" title="地名">秦</span>发兵攻<span class="place" title="地名">商</span>君，杀之於<span class="place" title="地名">郑</span>黾池。<span class="person" title="人名">秦惠王</span>车裂<span class="place" title="地名">商</span>君以徇，曰：<span class="quoted">"莫如<span class="person" title="人名">商鞅</span>反者！"</span>遂灭<span class="place" title="地名">商</span>君之家。</p>


<h2>太史公曰</h2>

<blockquote>
[NOTE] <span class="place" title="地名">商</span>君，其天资刻薄人也。迹其欲干<span class="person" title="人名">孝公</span>以帝王术，挟持浮说，非其质矣。且所因由嬖臣，及得用，<span class="institution" title="制度">刑</span>公子虔，欺<span class="place" title="地名">魏</span>将卬，不师<span class="place" title="地名">赵</span>良之言，亦足发明<span class="place" title="地名">商</span>君之少恩矣。余尝读<span class="place" title="地名">商</span>君开塞耕战书，与其人行事相类。卒受恶名於<span class="place" title="地名">秦</span>，有以也夫！<br>
</blockquote>

<p><a href="#pn-11" id="pn-11" class="para-num" title="点击复制链接">11</a> <span class="person" title="人名">卫鞅</span>入<span class="place" title="地名">秦</span>，景监是因。王道不用，霸术见亲。<span class="institution" title="制度">政</span>必改革，<span class="institution" title="制度">礼</span>岂因循。既欺<span class="place" title="地名">魏</span>将，亦怨<span class="place" title="地名">秦</span>人。如何作法，逆旅不宾！</p>


<nav class="chapter-nav">
    <a href="../index.html" class="nav-home">回到主页</a>
    <a href="067_仲尼弟子列传.html" class="nav-prev">← 上一页</a>
    <a href="069_苏秦列传.html" class="nav-next">下一页 →</a>
</nav>
</body>
</html>
