<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>076_平原君虞卿列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="075_孟尝君列传.html" class="nav-prev">← 上一页</a>
    <a href="077_魏公子列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 平原君虞卿列传 <a href="../original_text/076_平原君虞卿列传.txt" class="original-text-link">原文</a></h1>

<h2>平原君养士三千</h2>

<p><a href="#pn-1" id="pn-1" class="para-num" title="点击复制链接">1</a> <a href="../entities/person.html#entity-平原君" class="entity-link"><span class="person" title="人名">平原君</span></a>赵胜者，<a href="../entities/place.html#entity-赵" class="entity-link"><span class="place" title="地名">赵</span></a>之诸公子也。诸子中胜最贤，喜宾客，宾客盖至者数千人。<a href="../entities/person.html#entity-平原君" class="entity-link"><span class="person" title="人名">平原君</span></a>相<a href="../entities/person.html#entity-赵惠文王" class="entity-link"><span class="person" title="人名">赵惠文王</span></a>及孝成王，三去相，三复位，封於东武城。</p>

<p><a href="#pn-2" id="pn-2" class="para-num" title="点击复制链接">2</a> <a href="../entities/person.html#entity-平原君" class="entity-link"><span class="person" title="人名">平原君</span></a>家楼临民家。民家有躄者，槃散行汲。<a href="../entities/person.html#entity-平原君" class="entity-link"><span class="person" title="人名">平原君</span></a>美人居楼上，临见，大笑之。明日，躄者至<a href="../entities/person.html#entity-平原君" class="entity-link"><span class="person" title="人名">平原君</span></a>门，请曰：<span class="quoted"><span class="dialogue quoted">"臣闻君之喜士，士不远千里而至者，以君能贵士而贱妾也。臣不幸有罢癃之病，而君之後宫临而笑臣，臣原得笑臣者头。"</span></span><a href="../entities/person.html#entity-平原君" class="entity-link"><span class="person" title="人名">平原君</span></a>笑应曰：<span class="quoted">"诺。"</span>躄者去，<a href="../entities/person.html#entity-平原君" class="entity-link"><span class="person" title="人名">平原君</span></a>笑曰：<span class="quoted"><span class="dialogue quoted">"观此竖子，乃欲以一笑之故杀吾美人，不亦甚乎！"</span></span>终不杀。居岁馀，宾客门下<a href="../entities/official.html#entity-舍人" class="entity-link"><span class="official" title="官职">舍人</span></a>稍稍引去者过半。<a href="../entities/person.html#entity-平原君" class="entity-link"><span class="person" title="人名">平原君</span></a>怪之，曰：<span class="quoted"><span class="dialogue quoted">"胜所以待诸君者未尝敢失<a href="../entities/institution.html#entity-礼" class="entity-link"><span class="institution" title="制度">礼</span></a>，而去者何多也？"</span></span>门下一人前对曰：<span class="quoted"><span class="dialogue quoted">"以君之不杀笑躄者，以君为爱色而贱士，士即去耳。"</span></span>於是<a href="../entities/person.html#entity-平原君" class="entity-link"><span class="person" title="人名">平原君</span></a>乃斩笑躄者美人头，自造门进躄者，因谢焉。其後门下乃复稍稍来。是时<a href="../entities/place.html#entity-齐" class="entity-link"><span class="place" title="地名">齐</span></a>有<a href="../entities/place.html#entity-孟尝" class="entity-link"><span class="place" title="地名">孟尝</span></a>，<a href="../entities/place.html#entity-魏" class="entity-link"><span class="place" title="地名">魏</span></a>有<a href="../entities/place.html#entity-信陵" class="entity-link"><span class="place" title="地名">信陵</span></a>，<a href="../entities/place.html#entity-楚" class="entity-link"><span class="place" title="地名">楚</span></a>有春申，故争相倾以待士。</p>

<h2>毛遂自荐定合从</h2>

<p><a href="#pn-3" id="pn-3" class="para-num" title="点击复制链接">3</a> <a href="../entities/place.html#entity-秦" class="entity-link"><span class="place" title="地名">秦</span></a>之围<a href="../entities/place.html#entity-邯郸" class="entity-link"><span class="place" title="地名">邯郸</span></a>，<a href="../entities/place.html#entity-赵" class="entity-link"><span class="place" title="地名">赵</span></a>使<a href="../entities/person.html#entity-平原君" class="entity-link"><span class="person" title="人名">平原君</span></a>求救，合从於<a href="../entities/place.html#entity-楚" class="entity-link"><span class="place" title="地名">楚</span></a>，约与<a href="../entities/official.html#entity-食客" class="entity-link"><span class="official" title="官职">食客</span></a>门下有勇力文武备具者二十人偕。<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted"><span class="dialogue quoted">"使文能取胜，则善矣。文不能取胜，则歃血於华屋之下，必得定从而还。士不外索，取於<a href="../entities/official.html#entity-食客" class="entity-link"><span class="official" title="官职">食客</span></a>门下足矣。"</span></span>得十九人，馀无可取者，无以满二十人。门下有<a href="../entities/person.html#entity-毛遂" class="entity-link"><span class="person" title="人名">毛遂</span></a>者，前，自赞於<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted"><span class="dialogue quoted">"遂闻君将合从於<a href="../entities/place.html#entity-楚" class="entity-link"><span class="place" title="地名">楚</span></a>，约与<a href="../entities/official.html#entity-食客" class="entity-link"><span class="official" title="官职">食客</span></a>门下二十人偕，不外索。今少一人，原君即以遂备员而行矣。"</span></span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"先生处胜之门下几年於此矣？"</span><a href="../entities/person.html#entity-毛遂" class="entity-link"><span class="person" title="人名">毛遂</span></a>曰：<span class="quoted">"三年於此矣。"</span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted"><span class="dialogue quoted">"夫贤士之处世也，譬若锥之处囊中，其末立见。今先生处胜之门下三年於此矣，左右未有所称诵，胜未有所闻，是先生无所有也。先生不能，先生留。"</span></span><a href="../entities/person.html#entity-毛遂" class="entity-link"><span class="person" title="人名">毛遂</span></a>曰：<span class="quoted"><span class="dialogue quoted">"臣乃今日请处囊中耳。使遂蚤得处囊中，乃颖脱而出，非特其末见而已。"</span></span><a href="../entities/person.html#entity-平原君" class="entity-link"><span class="person" title="人名">平原君</span></a>竟与<a href="../entities/person.html#entity-毛遂" class="entity-link"><span class="person" title="人名">毛遂</span></a>偕。十九人相与目笑之而未废也。</p>

<p><a href="#pn-4" id="pn-4" class="para-num" title="点击复制链接">4</a> <a href="../entities/person.html#entity-毛遂" class="entity-link"><span class="person" title="人名">毛遂</span></a>比至<a href="../entities/place.html#entity-楚" class="entity-link"><span class="place" title="地名">楚</span></a>，与十九人论议，十九人皆服。<a href="../entities/person.html#entity-平原君" class="entity-link"><span class="person" title="人名">平原君</span></a>与<a href="../entities/place.html#entity-楚" class="entity-link"><span class="place" title="地名">楚</span></a>合从，言其利害，日出而言之，日中不决。十九人谓<a href="../entities/person.html#entity-毛遂" class="entity-link"><span class="person" title="人名">毛遂</span></a>曰：<span class="quoted">"先生上。"</span><a href="../entities/person.html#entity-毛遂" class="entity-link"><span class="person" title="人名">毛遂</span></a>按<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>历阶而上，谓<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted"><span class="dialogue quoted">"从之利害，两言而决耳。今日出而言从，日中不决，何也？"</span></span><a href="../entities/place.html#entity-楚" class="entity-link"><span class="place" title="地名">楚</span></a>王谓<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"客何为者也？"</span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"是胜之<a href="../entities/official.html#entity-舍人" class="entity-link"><span class="official" title="官职">舍人</span></a>也。"</span><a href="../entities/place.html#entity-楚" class="entity-link"><span class="place" title="地名">楚</span></a>王叱曰：<span class="quoted"><span class="dialogue quoted">"<a href="../entities/tribe.html#entity-胡" class="entity-link"><span class="tribe" title="族群">胡</span></a>不下！吾乃与而君言，汝何为者也！"</span></span><a href="../entities/person.html#entity-毛遂" class="entity-link"><span class="person" title="人名">毛遂</span></a>按<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>而前曰：<span class="quoted"><span class="dialogue quoted">"王之所以叱遂者，以<a href="../entities/place.html#entity-楚国" class="entity-link"><span class="place" title="地名">楚国</span></a>之众也。今十步之内，王不得恃<a href="../entities/place.html#entity-楚国" class="entity-link"><span class="place" title="地名">楚国</span></a>之众也，王之命县於遂手。吾君在前，叱者何也？且遂闻汤以七十里之地王天下，<a href="../entities/person.html#entity-赵惠文王" class="entity-link" title="赵惠文王"><span class="person" title="人名">文王</span></a>以百里之壤而臣诸侯，岂其士卒众多哉，诚能据其势而奋其威。今<a href="../entities/place.html#entity-楚" class="entity-link"><span class="place" title="地名">楚</span></a>地方五千里，持戟百万，此霸王之资也。以<a href="../entities/place.html#entity-楚" class="entity-link"><span class="place" title="地名">楚</span></a>之彊，天下弗能当。<a href="../entities/person.html#entity-白起" class="entity-link"><span class="person" title="人名">白起</span></a>，小竖子耳，率数万之众，兴师以与<a href="../entities/place.html#entity-楚" class="entity-link"><span class="place" title="地名">楚</span></a>战，一战而举<a href="../entities/place.html#entity-鄢" class="entity-link"><span class="place" title="地名">鄢</span></a>郢，再战而烧夷陵，三战而辱王之先人。此百世之怨而<a href="../entities/place.html#entity-赵" class="entity-link"><span class="place" title="地名">赵</span></a>之所羞，而王弗知恶焉。合从者为<a href="../entities/place.html#entity-楚" class="entity-link"><span class="place" title="地名">楚</span></a>，非为<a href="../entities/place.html#entity-赵" class="entity-link"><span class="place" title="地名">赵</span></a>也。吾君在前，叱者何也？"</span></span><a href="../entities/place.html#entity-楚" class="entity-link"><span class="place" title="地名">楚</span></a>王曰：<span class="quoted"><span class="dialogue quoted">"唯唯，诚若先生之言，谨奉社稷而以从。"</span></span><a href="../entities/person.html#entity-毛遂" class="entity-link"><span class="person" title="人名">毛遂</span></a>曰：<span class="quoted">"从定乎？"</span><a href="../entities/place.html#entity-楚" class="entity-link"><span class="place" title="地名">楚</span></a>王曰：<span class="quoted">"定矣。"</span><a href="../entities/person.html#entity-毛遂" class="entity-link"><span class="person" title="人名">毛遂</span></a>谓<a href="../entities/place.html#entity-楚" class="entity-link"><span class="place" title="地名">楚</span></a>王之左右曰：<span class="quoted">"取鸡狗<a href="../entities/artifact.html#entity-马" class="entity-link"><span class="artifact" title="器物/书名">马</span></a>之血来。"</span><a href="../entities/person.html#entity-毛遂" class="entity-link"><span class="person" title="人名">毛遂</span></a>奉铜槃而跪进之<a href="../entities/place.html#entity-楚" class="entity-link"><span class="place" title="地名">楚</span></a>王曰：<span class="quoted"><span class="dialogue quoted">"王当歃血而定从，次者吾君，次者遂。"</span></span>遂定从於殿上。<a href="../entities/person.html#entity-毛遂" class="entity-link"><span class="person" title="人名">毛遂</span></a>左手持槃血而右手招十九人曰：<span class="quoted"><span class="dialogue quoted">"公相与歃此血於堂下。公等录录，所谓因人成事者也。"</span></span></p>

<p><a href="#pn-5" id="pn-5" class="para-num" title="点击复制链接">5</a> <a href="../entities/person.html#entity-平原君" class="entity-link"><span class="person" title="人名">平原君</span></a>已定从而归，归至於<a href="../entities/place.html#entity-赵" class="entity-link"><span class="place" title="地名">赵</span></a>，曰：<span class="quoted"><span class="dialogue quoted">"胜不敢复相士。胜相士多者千人，寡者百数，自以为不失天下之士，今乃於毛先生而失之也。毛先生一至<a href="../entities/place.html#entity-楚" class="entity-link"><span class="place" title="地名">楚</span></a>，而使<a href="../entities/place.html#entity-赵" class="entity-link"><span class="place" title="地名">赵</span></a>重於九<a href="../entities/artifact.html#entity-鼎" class="entity-link"><span class="artifact" title="器物/书名">鼎</span></a>大吕。毛先生以三寸之舌，彊於百万之师。胜不敢复相士。"</span></span>遂以为上客。</p>

<h2>李同敢死解邯郸</h2>

<p><a href="#pn-6" id="pn-6" class="para-num" title="点击复制链接">6</a> <a href="../entities/person.html#entity-平原君" class="entity-link"><span class="person" title="人名">平原君</span></a>既返<a href="../entities/place.html#entity-赵" class="entity-link"><span class="place" title="地名">赵</span></a>，<a href="../entities/place.html#entity-楚" class="entity-link"><span class="place" title="地名">楚</span></a>使<a href="../entities/person.html#entity-春申君" class="entity-link"><span class="person" title="人名">春申君</span></a>将兵赴救<a href="../entities/place.html#entity-赵" class="entity-link"><span class="place" title="地名">赵</span></a>，魏<a href="../entities/person.html#entity-信陵君" class="entity-link"><span class="person" title="人名">信陵君</span></a>亦矫夺<a href="../entities/place.html#entity-晋" class="entity-link"><span class="place" title="地名">晋</span></a>鄙军往救<a href="../entities/place.html#entity-赵" class="entity-link"><span class="place" title="地名">赵</span></a>，皆未至。<a href="../entities/place.html#entity-秦" class="entity-link"><span class="place" title="地名">秦</span></a>急围<a href="../entities/place.html#entity-邯郸" class="entity-link"><span class="place" title="地名">邯郸</span></a>，<a href="../entities/place.html#entity-邯郸" class="entity-link"><span class="place" title="地名">邯郸</span></a>急，且降，<a href="../entities/person.html#entity-平原君" class="entity-link"><span class="person" title="人名">平原君</span></a>甚患之。<a href="../entities/place.html#entity-邯郸" class="entity-link"><span class="place" title="地名">邯郸</span></a>传舍吏子<a href="../entities/person.html#entity-李同" class="entity-link"><span class="person" title="人名">李同</span></a>说<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"君不忧<a href="../entities/place.html#entity-赵" class="entity-link"><span class="place" title="地名">赵</span></a>亡邪？"</span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"<a href="../entities/place.html#entity-赵" class="entity-link"><span class="place" title="地名">赵</span></a>亡则胜为虏，何为不忧乎？"</span><a href="../entities/person.html#entity-李同" class="entity-link"><span class="person" title="人名">李同</span></a>曰：<span class="quoted"><span class="dialogue quoted">"<a href="../entities/place.html#entity-邯郸" class="entity-link"><span class="place" title="地名">邯郸</span></a>之民，炊骨易子而食，可谓急矣，而君之後宫以百数，婢妾被绮縠，馀粱肉，而民褐衣不完，糟糠不厌。民困兵尽，或剡木为矛矢，而君器物锺磬自若。使<a href="../entities/place.html#entity-秦" class="entity-link"><span class="place" title="地名">秦</span></a>破<a href="../entities/place.html#entity-赵" class="entity-link"><span class="place" title="地名">赵</span></a>，君安得有此？使<a href="../entities/place.html#entity-赵" class="entity-link"><span class="place" title="地名">赵</span></a>得全，君何患无有？今君诚能令夫人以下编於士卒之间，分功而作，家之所有尽散以飨士，士方其危苦之时，易德耳。"</span></span>於是<a href="../entities/person.html#entity-平原君" class="entity-link"><span class="person" title="人名">平原君</span></a>从之，得敢死之士三千人。<a href="../entities/person.html#entity-李同" class="entity-link"><span class="person" title="人名">李同</span></a>遂与三千人赴<a href="../entities/place.html#entity-秦" class="entity-link"><span class="place" title="地名">秦</span></a>军，<a href="../entities/place.html#entity-秦" class="entity-link"><span class="place" title="地名">秦</span></a>军为之卻三十里。亦会<a href="../entities/place.html#entity-楚" class="entity-link"><span class="place" title="地名">楚</span></a>、<a href="../entities/place.html#entity-魏" class="entity-link"><span class="place" title="地名">魏</span></a>救至，<a href="../entities/place.html#entity-秦" class="entity-link"><span class="place" title="地名">秦</span></a>兵遂罢，<a href="../entities/place.html#entity-邯郸" class="entity-link"><span class="place" title="地名">邯郸</span></a>复存。<a href="../entities/person.html#entity-李同" class="entity-link"><span class="person" title="人名">李同</span></a>战死，封其父为李侯。</p>

<h2>公孙龙请封之议</h2>

<p><a href="#pn-7" id="pn-7" class="para-num" title="点击复制链接">7</a> <a href="../entities/person.html#entity-虞卿" class="entity-link"><span class="person" title="人名">虞卿</span></a>欲以<a href="../entities/person.html#entity-信陵君" class="entity-link"><span class="person" title="人名">信陵君</span></a>之存<a href="../entities/place.html#entity-邯郸" class="entity-link"><span class="place" title="地名">邯郸</span></a>为<a href="../entities/person.html#entity-平原君" class="entity-link"><span class="person" title="人名">平原君</span></a>请封。<a href="../entities/person.html#entity-公孙龙" class="entity-link"><span class="person" title="人名">公孙龙</span></a>闻之，夜驾见<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted"><span class="dialogue quoted">"龙闻<a href="../entities/person.html#entity-虞卿" class="entity-link"><span class="person" title="人名">虞卿</span></a>欲以<a href="../entities/person.html#entity-信陵君" class="entity-link"><span class="person" title="人名">信陵君</span></a>之存<a href="../entities/place.html#entity-邯郸" class="entity-link"><span class="place" title="地名">邯郸</span></a>为君请封，有之乎？"</span></span><a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"然。"</span>龙曰：<span class="quoted"><span class="dialogue quoted">"此甚不可。且王举君而相<a href="../entities/place.html#entity-赵" class="entity-link"><span class="place" title="地名">赵</span></a>者，非以君之智能为<a href="../entities/place.html#entity-赵国" class="entity-link"><span class="place" title="地名">赵国</span></a>无有也。割东武城而封君者，非以君为有功也，而以国人无勋，乃以君为亲戚故也。君受相<a href="../entities/artifact.html#entity-印" class="entity-link"><span class="artifact" title="器物/书名">印</span></a>不辞无能，割地不言无功者，亦自以为亲戚故也。今<a href="../entities/person.html#entity-信陵君" class="entity-link"><span class="person" title="人名">信陵君</span></a>存<a href="../entities/place.html#entity-邯郸" class="entity-link"><span class="place" title="地名">邯郸</span></a>而请封，是亲戚受城而国人计功也。此甚不可。且<a href="../entities/person.html#entity-虞卿" class="entity-link"><span class="person" title="人名">虞卿</span></a>操其两权，事成，操右券以责；事不成，以虚名德君。君必勿听也。"</span></span><a href="../entities/person.html#entity-平原君" class="entity-link"><span class="person" title="人名">平原君</span></a>遂不听<a href="../entities/person.html#entity-虞卿" class="entity-link"><span class="person" title="人名">虞卿</span></a>。</p>

<p><a href="#pn-8" id="pn-8" class="para-num" title="点击复制链接">8</a> <a href="../entities/person.html#entity-平原君" class="entity-link"><span class="person" title="人名">平原君</span></a>以<a href="../entities/place.html#entity-赵" class="entity-link"><span class="place" title="地名">赵</span></a>孝成王十五年卒。子孙<a href="../entities/place.html#entity-代" class="entity-link"><span class="place" title="地名">代</span></a>，後竟与<a href="../entities/place.html#entity-赵" class="entity-link"><span class="place" title="地名">赵</span></a>俱亡。</p>

<p><a href="#pn-9" id="pn-9" class="para-num" title="点击复制链接">9</a> <a href="../entities/person.html#entity-平原君" class="entity-link"><span class="person" title="人名">平原君</span></a>厚待<a href="../entities/person.html#entity-公孙龙" class="entity-link"><span class="person" title="人名">公孙龙</span></a>。<a href="../entities/person.html#entity-公孙龙" class="entity-link"><span class="person" title="人名">公孙龙</span></a>善为坚白之辩，及<a href="../entities/person.html#entity-邹衍" class="entity-link"><span class="person" title="人名">邹衍</span></a>过<a href="../entities/place.html#entity-赵" class="entity-link"><span class="place" title="地名">赵</span></a>言至道，乃绌<a href="../entities/person.html#entity-公孙龙" class="entity-link"><span class="person" title="人名">公孙龙</span></a>。</p>

<h2>虞卿蹑蹻为上卿</h2>

<p><a href="#pn-10" id="pn-10" class="para-num" title="点击复制链接">10</a> <a href="../entities/person.html#entity-虞卿" class="entity-link"><span class="person" title="人名">虞卿</span></a>者，游说之士也。蹑蹻檐簦说<a href="../entities/place.html#entity-赵" class="entity-link"><span class="place" title="地名">赵</span></a>孝成王。一见，赐黄金百镒，白<a href="../entities/artifact.html#entity-璧" class="entity-link"><span class="artifact" title="器物/书名">璧</span></a>一双；再见，为<a href="../entities/place.html#entity-赵" class="entity-link"><span class="place" title="地名">赵</span></a>上卿，故号为<a href="../entities/person.html#entity-虞卿" class="entity-link"><span class="person" title="人名">虞卿</span></a>。</p>

<h2>长平割地虞卿谏</h2>

<p><a href="#pn-11" id="pn-11" class="para-num" title="点击复制链接">11</a> <a href="../entities/place.html#entity-秦" class="entity-link"><span class="place" title="地名">秦</span></a>赵战於<a href="../entities/place.html#entity-长平" class="entity-link"><span class="place" title="地名">长平</span></a>，<a href="../entities/place.html#entity-赵" class="entity-link"><span class="place" title="地名">赵</span></a>不胜，亡一都尉。<a href="../entities/place.html#entity-赵" class="entity-link"><span class="place" title="地名">赵</span></a>王召楼昌与<a href="../entities/person.html#entity-虞卿" class="entity-link"><span class="person" title="人名">虞卿</span></a>曰：<span class="quoted"><span class="dialogue quoted">"军战不胜，尉复死，寡人使束甲而趋之，何如？"</span></span>楼昌曰：<span class="quoted">"无益也，不如发重使为媾。"</span><a href="../entities/person.html#entity-虞卿" class="entity-link"><span class="person" title="人名">虞卿</span></a>曰：<span class="quoted"><span class="dialogue quoted">"昌言媾者，以为不媾军必破也。而制媾者在<a href="../entities/place.html#entity-秦" class="entity-link"><span class="place" title="地名">秦</span></a>。且王之论<a href="../entities/place.html#entity-秦" class="entity-link"><span class="place" title="地名">秦</span></a>也，欲破<a href="../entities/place.html#entity-赵" class="entity-link"><span class="place" title="地名">赵</span></a>之军乎，不邪？"</span></span>王曰：<span class="quoted">"<a href="../entities/place.html#entity-秦" class="entity-link"><span class="place" title="地名">秦</span></a>不遗馀力矣，必且欲破<a href="../entities/place.html#entity-赵" class="entity-link"><span class="place" title="地名">赵</span></a>军。"</span><a href="../entities/person.html#entity-虞卿" class="entity-link"><span class="person" title="人名">虞卿</span></a>曰：<span class="quoted"><span class="dialogue quoted">"王听臣，发使出重宝以附<a href="../entities/place.html#entity-楚" class="entity-link"><span class="place" title="地名">楚</span></a>、<a href="../entities/place.html#entity-魏" class="entity-link"><span class="place" title="地名">魏</span></a>，<a href="../entities/place.html#entity-楚" class="entity-link"><span class="place" title="地名">楚</span></a>、<a href="../entities/place.html#entity-魏" class="entity-link"><span class="place" title="地名">魏</span></a>欲得王之重宝，必内吾使。<a href="../entities/place.html#entity-赵" class="entity-link"><span class="place" title="地名">赵</span></a>使入<a href="../entities/place.html#entity-楚" class="entity-link"><span class="place" title="地名">楚</span></a>、<a href="../entities/place.html#entity-魏" class="entity-link"><span class="place" title="地名">魏</span></a>，<a href="../entities/place.html#entity-秦" class="entity-link"><span class="place" title="地名">秦</span></a>必疑天下之合从，且必恐。如此，则媾乃可为也。"</span></span><a href="../entities/place.html#entity-赵" class="entity-link"><span class="place" title="地名">赵</span></a>王不听，与平阳君为媾，发<a href="../entities/place.html#entity-郑" class="entity-link"><span class="place" title="地名">郑</span></a>硃入<a href="../entities/place.html#entity-秦" class="entity-link"><span class="place" title="地名">秦</span></a>。<a href="../entities/place.html#entity-秦" class="entity-link"><span class="place" title="地名">秦</span></a>内之。<a href="../entities/place.html#entity-赵" class="entity-link"><span class="place" title="地名">赵</span></a>王召<a href="../entities/person.html#entity-虞卿" class="entity-link"><span class="person" title="人名">虞卿</span></a>曰：<span class="quoted"><span class="dialogue quoted">"寡人使平阳君为媾於<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>已内<a href="../entities/place.html#entity-郑" class="entity-link"><span class="place" title="地名">郑</span></a>硃矣，卿之为奚如？"</span></span><a href="../entities/person.html#entity-虞卿" class="entity-link"><span class="person" title="人名">虞卿</span></a>对曰：<span class="quoted"><span class="dialogue quoted">"王不得媾，军必破矣。天下贺战者皆在<a href="../entities/place.html#entity-秦" class="entity-link"><span class="place" title="地名">秦</span></a>矣。<a href="../entities/place.html#entity-郑" class="entity-link"><span class="place" title="地名">郑</span></a>硃，贵人也，入<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>王与应侯必显重以示天下。<a href="../entities/place.html#entity-楚" class="entity-link"><span class="place" title="地名">楚</span></a>、<a href="../entities/place.html#entity-魏" class="entity-link"><span class="place" title="地名">魏</span></a>以<a href="../entities/place.html#entity-赵" class="entity-link"><span class="place" title="地名">赵</span></a>为媾，必不救王。<a href="../entities/place.html#entity-秦" class="entity-link"><span class="place" title="地名">秦</span></a>知天下不救王，则媾不可得成也。"</span></span>应侯果显<a href="../entities/place.html#entity-郑" class="entity-link"><span class="place" title="地名">郑</span></a>硃以示天下贺战胜者，终不肯媾。<a href="../entities/place.html#entity-长平" class="entity-link"><span class="place" title="地名">长平</span></a>大败，遂围<a href="../entities/place.html#entity-邯郸" class="entity-link"><span class="place" title="地名">邯郸</span></a>，为天下笑。</p>

<h2>割地存赵虞卿辩</h2>

<p><a href="#pn-12" id="pn-12" class="para-num" title="点击复制链接">12</a> <a href="../entities/place.html#entity-秦" class="entity-link"><span class="place" title="地名">秦</span></a>既解<a href="../entities/place.html#entity-邯郸" class="entity-link"><span class="place" title="地名">邯郸</span></a>围，而<a href="../entities/place.html#entity-赵" class="entity-link"><span class="place" title="地名">赵</span></a>王入朝，使<a href="../entities/place.html#entity-赵" class="entity-link"><span class="place" title="地名">赵</span></a>郝约事於<a href="../entities/place.html#entity-秦" class="entity-link"><span class="place" title="地名">秦</span></a>，割六县而媾。<a href="../entities/person.html#entity-虞卿" class="entity-link"><span class="person" title="人名">虞卿</span></a>谓<a href="../entities/place.html#entity-赵" class="entity-link"><span class="place" title="地名">赵</span></a>王曰：<span class="quoted"><span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>之攻王也，倦而归乎？王以其力尚能进，爱王而弗攻乎？"</span></span>王曰：<span class="quoted"><span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>之攻我也，不遗馀力矣，必以倦而归也。"</span></span><a href="../entities/person.html#entity-虞卿" class="entity-link"><span class="person" title="人名">虞卿</span></a>曰：<span class="quoted"><span class="dialogue quoted">"<a href="../entities/place.html#entity-秦" class="entity-link"><span class="place" title="地名">秦</span></a>以其力攻其所不能取，倦而归，王又以其力之所不能取以送之，是助<a href="../entities/place.html#entity-秦" class="entity-link"><span class="place" title="地名">秦</span></a>自攻也。来年<a href="../entities/place.html#entity-秦" class="entity-link"><span class="place" title="地名">秦</span></a>复攻王，王无救矣。"</span></span>王以<a href="../entities/person.html#entity-虞卿" class="entity-link"><span class="person" title="人名">虞卿</span></a>之言<a href="../entities/place.html#entity-赵" class="entity-link"><span class="place" title="地名">赵</span></a>郝。<a href="../entities/place.html#entity-赵" class="entity-link"><span class="place" title="地名">赵</span></a>郝曰：<span class="quoted"><span class="dialogue quoted">"<a href="../entities/person.html#entity-虞卿" class="entity-link"><span class="person" title="人名">虞卿</span></a>诚能尽<a href="../entities/place.html#entity-秦" class="entity-link"><span class="place" title="地名">秦</span></a>力之所至乎？诚知<a href="../entities/place.html#entity-秦" class="entity-link"><span class="place" title="地名">秦</span></a>力之所不能进，此弹丸之地弗予，令<a href="../entities/place.html#entity-秦" class="entity-link"><span class="place" title="地名">秦</span></a>来年复攻王，王得无割其内而媾乎？"</span></span>王曰：<span class="quoted"><span class="dialogue quoted">"请听子割，子能必使来年<a href="../entities/place.html#entity-秦" class="entity-link"><span class="place" title="地名">秦</span></a>之不复攻我乎？"</span></span><a href="../entities/place.html#entity-赵" class="entity-link"><span class="place" title="地名">赵</span></a>郝对曰：<span class="quoted"><span class="dialogue quoted">"此非臣之所敢任也。他日三<a href="../entities/place.html#entity-晋" class="entity-link"><span class="place" title="地名">晋</span></a>之交於<a href="../entities/place.html#entity-秦" class="entity-link"><span class="place" title="地名">秦</span></a>，相善也。今<a href="../entities/place.html#entity-秦" class="entity-link"><span class="place" title="地名">秦</span></a>善<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>而攻王，王之所以事<a href="../entities/place.html#entity-秦" class="entity-link"><span class="place" title="地名">秦</span></a>必不如<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>也。今臣为足下解负亲之攻，开关通币，<a href="../entities/place.html#entity-齐" class="entity-link"><span class="place" title="地名">齐</span></a>交<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>，至来年而王独取攻於<a href="../entities/place.html#entity-秦" class="entity-link"><span class="place" title="地名">秦</span></a>，此王之所以事<a href="../entities/place.html#entity-秦" class="entity-link"><span class="place" title="地名">秦</span></a>必在<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>之後也。此非臣之所敢任也。"</span></span></p>

<p><a href="#pn-13" id="pn-13" class="para-num" title="点击复制链接">13</a> 王以告<a href="../entities/person.html#entity-虞卿" class="entity-link"><span class="person" title="人名">虞卿</span></a>。<a href="../entities/person.html#entity-虞卿" class="entity-link"><span class="person" title="人名">虞卿</span></a>对曰：<span class="quoted"><span class="dialogue quoted">"郝言<span class="quoted">\'不媾，来年<a href="../entities/place.html#entity-秦" class="entity-link"><span class="place" title="地名">秦</span></a>复攻王，王得无割其内而媾乎\'</span>。今媾，郝又以不能必<a href="../entities/place.html#entity-秦" class="entity-link"><span class="place" title="地名">秦</span></a>之不复攻也。今虽割六城，何益！来年复攻，又割其力之所不能取而媾，此自尽之术也，不如无媾。<a href="../entities/place.html#entity-秦" class="entity-link"><span class="place" title="地名">秦</span></a>虽善攻，不能取六县；<a href="../entities/place.html#entity-赵" class="entity-link"><span class="place" title="地名">赵</span></a>虽不能守，终不失六城。<a href="../entities/place.html#entity-秦" class="entity-link"><span class="place" title="地名">秦</span></a>倦而归，兵必罢。我以六城收天下以攻罢<a href="../entities/place.html#entity-秦" class="entity-link"><span class="place" title="地名">秦</span></a>，是我失之於天下而取偿於<a href="../entities/place.html#entity-秦" class="entity-link"><span class="place" title="地名">秦</span></a>也。吾国尚利，孰与坐而割地，自弱以彊<a href="../entities/place.html#entity-秦" class="entity-link"><span class="place" title="地名">秦</span></a>哉？今郝曰<span class="quoted">\'<a href="../entities/place.html#entity-秦" class="entity-link"><span class="place" title="地名">秦</span></a>善<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>而攻<a href="../entities/place.html#entity-赵" class="entity-link"><span class="place" title="地名">赵</span></a>者，必王之事<a href="../entities/place.html#entity-秦" class="entity-link"><span class="place" title="地名">秦</span></a>不如<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>也\'</span>，是使王岁以六城事<a href="../entities/place.html#entity-秦" class="entity-link"><span class="place" title="地名">秦</span></a>也，即坐而城尽。来年<a href="../entities/place.html#entity-秦" class="entity-link"><span class="place" title="地名">秦</span></a>复求割地，王将与之乎？弗与，是弃前功而挑<a href="../entities/place.html#entity-秦" class="entity-link"><span class="place" title="地名">秦</span></a>祸也；与之，则无地而给之。语曰<span class="quoted">\'彊者善攻，弱者不能守\'</span>。今坐而听<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-秦" class="entity-link"><span class="place" title="地名">秦</span></a>兵不弊而多得地，是彊<a href="../entities/place.html#entity-秦" class="entity-link"><span class="place" title="地名">秦</span></a>而弱<a href="../entities/place.html#entity-赵" class="entity-link"><span class="place" title="地名">赵</span></a>也。以益彊之<a href="../entities/place.html#entity-秦" class="entity-link"><span class="place" title="地名">秦</span></a>而割愈弱之<a href="../entities/place.html#entity-赵" class="entity-link"><span class="place" title="地名">赵</span></a>，其计故不止矣。且王之地有尽而<a href="../entities/place.html#entity-秦" class="entity-link"><span class="place" title="地名">秦</span></a>之求无已，以有尽之地而给无已之求，其势必无<a href="../entities/place.html#entity-赵" class="entity-link"><span class="place" title="地名">赵</span></a>矣。"</span></span></p>

<p><a href="#pn-14" id="pn-14" class="para-num" title="点击复制链接">14</a> <a href="../entities/place.html#entity-赵" class="entity-link"><span class="place" title="地名">赵</span></a>王计未定，楼缓从<a href="../entities/place.html#entity-秦" class="entity-link"><span class="place" title="地名">秦</span></a>来，<a href="../entities/place.html#entity-赵" class="entity-link"><span class="place" title="地名">赵</span></a>王与楼缓计之，曰：<span class="quoted">"予<a href="../entities/place.html#entity-秦" class="entity-link"><span class="place" title="地名">秦</span></a>地如毋予，孰吉？"</span>缓辞让曰：<span class="quoted">"此非臣之所能知也。"</span>王曰：<span class="quoted">"虽然，试言公之私。"</span>楼缓对曰：<span class="quoted"><span class="dialogue quoted">"王亦闻夫公甫文伯母乎？公甫文伯仕於<a href="../entities/place.html#entity-鲁" class="entity-link"><span class="place" title="地名">鲁</span></a>，病死，女子为自杀於房中者二人。其母闻之，弗哭也。其相室曰：<span class="quoted">\'焉有子死而弗哭者乎？\'</span>其母曰：<span class="quoted">\'<a href="../entities/person.html#entity-孔子" class="entity-link"><span class="person" title="人名">孔子</span></a>，贤人也，逐於<a href="../entities/place.html#entity-鲁" class="entity-link"><span class="place" title="地名">鲁</span></a>，而是人不随也。今死而妇人为之自杀者二人，若是者必其於长者薄而於妇人厚也。\'</span>故从母言之，是为贤母；从妻言之，是必不免为妒妻。故其言一也，言者异则人心变矣。今臣新从<a href="../entities/place.html#entity-秦" class="entity-link"><span class="place" title="地名">秦</span></a>来而言勿予，则非计也；言予之，恐王以臣为为<a href="../entities/place.html#entity-秦" class="entity-link"><span class="place" title="地名">秦</span></a>也：故不敢对。使臣得为大王计，不如予之。"</span></span>王曰：<span class="quoted">"诺。"</span></p>

<p><a href="#pn-15" id="pn-15" class="para-num" title="点击复制链接">15</a> <a href="../entities/person.html#entity-虞卿" class="entity-link"><span class="person" title="人名">虞卿</span></a>闻之，入见王曰：<span class="quoted">"此饰说也，王蜰勿予！"</span>楼缓闻之，往见王。王又以<a href="../entities/person.html#entity-虞卿" class="entity-link"><span class="person" title="人名">虞卿</span></a>之言告楼缓。楼缓对曰：<span class="quoted"><span class="dialogue quoted">"不然。<a href="../entities/person.html#entity-虞卿" class="entity-link"><span class="person" title="人名">虞卿</span></a>得其一，不得其二。夫<a href="../entities/place.html#entity-秦" class="entity-link"><span class="place" title="地名">秦</span></a>赵构难而天下皆说，何也？曰<span class="quoted">\'吾且因彊而乘弱矣\'</span>。今<a href="../entities/place.html#entity-赵" class="entity-link"><span class="place" title="地名">赵</span></a>兵困於<a href="../entities/place.html#entity-秦" class="entity-link"><span class="place" title="地名">秦</span></a>，天下之贺战胜者则必尽在於<a href="../entities/place.html#entity-秦" class="entity-link"><span class="place" title="地名">秦</span></a>矣。故不如亟割地为和，以疑天下而慰<a href="../entities/place.html#entity-秦" class="entity-link"><span class="place" title="地名">秦</span></a>之心。不然，天下将因<a href="../entities/place.html#entity-秦" class="entity-link"><span class="place" title="地名">秦</span></a>之怒，乘<a href="../entities/place.html#entity-赵" class="entity-link"><span class="place" title="地名">赵</span></a>之弊，瓜分之。<a href="../entities/place.html#entity-赵" class="entity-link"><span class="place" title="地名">赵</span></a>且亡，何<a href="../entities/place.html#entity-秦" class="entity-link"><span class="place" title="地名">秦</span></a>之图乎？故曰<a href="../entities/person.html#entity-虞卿" class="entity-link"><span class="person" title="人名">虞卿</span></a>得其一，不得其二。原王以此决之，勿复计也。"</span></span></p>

<h2>虞卿赂齐制秦策</h2>

<p><a href="#pn-16" id="pn-16" class="para-num" title="点击复制链接">16</a> <a href="../entities/person.html#entity-虞卿" class="entity-link"><span class="person" title="人名">虞卿</span></a>闻之，往见王曰：<span class="quoted"><span class="dialogue quoted">"危哉楼子之所以为<a href="../entities/place.html#entity-秦" class="entity-link"><span class="place" title="地名">秦</span></a>者，是愈疑天下，而何慰<a href="../entities/place.html#entity-秦" class="entity-link"><span class="place" title="地名">秦</span></a>之心哉？独不言其示天下弱乎？且臣言勿予者，非固勿予而已也。<a href="../entities/place.html#entity-秦" class="entity-link"><span class="place" title="地名">秦</span></a>索六城於王，而王以六城赂<a href="../entities/place.html#entity-齐" class="entity-link"><span class="place" title="地名">齐</span></a>。<a href="../entities/place.html#entity-齐" class="entity-link"><span class="place" title="地名">齐</span></a>，<a href="../entities/place.html#entity-秦" class="entity-link"><span class="place" title="地名">秦</span></a>之深雠也，得王之六城，并力西击<a href="../entities/place.html#entity-秦" class="entity-link"><span class="place" title="地名">秦</span></a>，<a href="../entities/place.html#entity-齐" class="entity-link"><span class="place" title="地名">齐</span></a>之听王，不待辞之毕也。则是王失之於<a href="../entities/place.html#entity-齐" class="entity-link"><span class="place" title="地名">齐</span></a>而取偿於<a href="../entities/place.html#entity-秦" class="entity-link"><span class="place" title="地名">秦</span></a>也。而<a href="../entities/place.html#entity-齐" class="entity-link"><span class="place" title="地名">齐</span></a>、<a href="../entities/place.html#entity-赵" class="entity-link"><span class="place" title="地名">赵</span></a>之深雠可以报矣，而示天下有能为也。王以此发声，兵未窥於境，臣见<a href="../entities/place.html#entity-秦" class="entity-link"><span class="place" title="地名">秦</span></a>之重赂至<a href="../entities/place.html#entity-赵" class="entity-link"><span class="place" title="地名">赵</span></a>而反媾於王也。从<a href="../entities/place.html#entity-秦" class="entity-link"><span class="place" title="地名">秦</span></a>为媾，<a href="../entities/place.html#entity-韩" class="entity-link"><span class="place" title="地名">韩</span></a>、<a href="../entities/place.html#entity-魏" class="entity-link"><span class="place" title="地名">魏</span></a>闻之，必尽重王；重王，必出重宝以先於王。则是王一举而结三国之亲，而与<a href="../entities/place.html#entity-秦" class="entity-link"><span class="place" title="地名">秦</span></a>易道也。"</span></span><a href="../entities/place.html#entity-赵" class="entity-link"><span class="place" title="地名">赵</span></a>王曰：<span class="quoted">"善。"</span>则使<a href="../entities/person.html#entity-虞卿" class="entity-link"><span class="person" title="人名">虞卿</span></a>东见<a href="../entities/place.html#entity-齐" class="entity-link"><span class="place" title="地名">齐</span></a>王，与之谋<a href="../entities/place.html#entity-秦" class="entity-link"><span class="place" title="地名">秦</span></a>。<a href="../entities/person.html#entity-虞卿" class="entity-link"><span class="person" title="人名">虞卿</span></a>未返，<a href="../entities/place.html#entity-秦" class="entity-link"><span class="place" title="地名">秦</span></a>使者已在<a href="../entities/place.html#entity-赵" class="entity-link"><span class="place" title="地名">赵</span></a>矣。楼缓闻之，亡去。<a href="../entities/place.html#entity-赵" class="entity-link"><span class="place" title="地名">赵</span></a>於是封<a href="../entities/person.html#entity-虞卿" class="entity-link"><span class="person" title="人名">虞卿</span></a>以一城。</p>

<p><a href="#pn-17" id="pn-17" class="para-num" title="点击复制链接">17</a> 居顷之，而<a href="../entities/place.html#entity-魏" class="entity-link"><span class="place" title="地名">魏</span></a>请为从。<a href="../entities/place.html#entity-赵" class="entity-link"><span class="place" title="地名">赵</span></a>孝成王召<a href="../entities/person.html#entity-虞卿" class="entity-link"><span class="person" title="人名">虞卿</span></a>谋。过<a href="../entities/person.html#entity-平原君" class="entity-link"><span class="person" title="人名">平原君</span></a>，<a href="../entities/person.html#entity-平原君" class="entity-link"><span class="person" title="人名">平原君</span></a>曰：<span class="quoted">"原卿之论从也。"</span><a href="../entities/person.html#entity-虞卿" class="entity-link"><span class="person" title="人名">虞卿</span></a>入见王。王曰：<span class="quoted">"<a href="../entities/place.html#entity-魏" class="entity-link"><span class="place" title="地名">魏</span></a>请为从。"</span>对曰：<span class="quoted">"<a href="../entities/place.html#entity-魏" class="entity-link"><span class="place" title="地名">魏</span></a>过。"</span>王曰：<span class="quoted">"寡人固未之许。"</span>对曰：<span class="quoted">"王过。"</span>王曰：<span class="quoted"><span class="dialogue quoted">"<a href="../entities/place.html#entity-魏" class="entity-link"><span class="place" title="地名">魏</span></a>请从，卿曰<a href="../entities/place.html#entity-魏" class="entity-link"><span class="place" title="地名">魏</span></a>过，寡人未之许，又曰寡人过，然则从终不可乎？"</span></span>对曰：<span class="quoted"><span class="dialogue quoted">"臣闻小国之与大国从事也，有利则大国受其福，有败则小国受其祸。今<a href="../entities/place.html#entity-魏" class="entity-link"><span class="place" title="地名">魏</span></a>以小国请其祸，而王以大国辞其福，臣故曰王过，<a href="../entities/place.html#entity-魏" class="entity-link"><span class="place" title="地名">魏</span></a>亦过。窃以为从便。"</span></span>王曰：<span class="quoted">"善。"</span>乃合<a href="../entities/place.html#entity-魏" class="entity-link"><span class="place" title="地名">魏</span></a>为从。</p>

<h2>困魏齐著虞氏春秋</h2>

<p><a href="#pn-18" id="pn-18" class="para-num" title="点击复制链接">18</a> <a href="../entities/person.html#entity-虞卿" class="entity-link"><span class="person" title="人名">虞卿</span></a>既以<a href="../entities/place.html#entity-魏" class="entity-link"><span class="place" title="地名">魏</span></a>齐之故，不重万户侯卿相之<a href="../entities/artifact.html#entity-印" class="entity-link"><span class="artifact" title="器物/书名">印</span></a>，与<a href="../entities/place.html#entity-魏" class="entity-link"><span class="place" title="地名">魏</span></a>齐间行，卒去<a href="../entities/place.html#entity-赵" class="entity-link"><span class="place" title="地名">赵</span></a>，困於梁。<a href="../entities/place.html#entity-魏" class="entity-link"><span class="place" title="地名">魏</span></a>齐已死，不得意，乃著书，上采<a href="../entities/dynasty.html#entity-春秋" class="entity-link"><span class="dynasty" title="朝代/氏族">春秋</span></a>，下观近世，曰节义、称号、揣摩、<a href="../entities/institution.html#entity-政" class="entity-link"><span class="institution" title="制度">政</span></a>谋，凡八篇。以刺讥国家得失，世传之曰虞氏<a href="../entities/dynasty.html#entity-春秋" class="entity-link"><span class="dynasty" title="朝代/氏族">春秋</span></a>。</p>


<h2>太史公曰</h2>

<blockquote>
<a href="../entities/person.html#entity-平原君" class="entity-link"><span class="person" title="人名">平原君</span></a>，翩翩浊世之佳公子也，然未睹大体。鄙语曰<span class="quoted">"利令智昏"</span>，<a href="../entities/person.html#entity-平原君" class="entity-link"><span class="person" title="人名">平原君</span></a>贪冯亭邪说，使<a href="../entities/place.html#entity-赵" class="entity-link"><span class="place" title="地名">赵</span></a>陷<a href="../entities/place.html#entity-长平" class="entity-link"><span class="place" title="地名">长平</span></a>兵四十馀万众，<a href="../entities/place.html#entity-邯郸" class="entity-link"><span class="place" title="地名">邯郸</span></a>几亡。<a href="../entities/person.html#entity-虞卿" class="entity-link"><span class="person" title="人名">虞卿</span></a>料事揣情，为<a href="../entities/place.html#entity-赵" class="entity-link"><span class="place" title="地名">赵</span></a>画策，何其工也！及不忍<a href="../entities/place.html#entity-魏" class="entity-link"><span class="place" title="地名">魏</span></a>齐，卒困於<a href="../entities/place.html#entity-大梁" class="entity-link"><span class="place" title="地名">大梁</span></a>，庸夫且知其不可，况贤人乎？然<a href="../entities/person.html#entity-虞卿" class="entity-link"><span class="person" title="人名">虞卿</span></a>非穷愁，亦不能著书以自见於後世云。<br>
</blockquote>

<p><a href="#pn-19" id="pn-19" class="para-num" title="点击复制链接">19</a> 翩翩公子，天下奇器。<br>
笑姬从戮，义士增气。<br>
兵解<a href="../entities/person.html#entity-李同" class="entity-link"><span class="person" title="人名">李同</span></a>，盟定<a href="../entities/person.html#entity-毛遂" class="entity-link"><span class="person" title="人名">毛遂</span></a>。<br>
<a href="../entities/person.html#entity-虞卿" class="entity-link"><span class="person" title="人名">虞卿</span></a>蹑蹻，受赏料事。<br>
及困<a href="../entities/place.html#entity-魏" class="entity-link"><span class="place" title="地名">魏</span></a>齐，著书见意。</p>


<nav class="chapter-nav">
    <a href="../index.html" class="nav-home">回到主页</a>
    <a href="075_孟尝君列传.html" class="nav-prev">← 上一页</a>
    <a href="077_魏公子列传.html" class="nav-next">下一页 →</a>
</nav>
</body>
</html>
