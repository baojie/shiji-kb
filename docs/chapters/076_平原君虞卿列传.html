<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>076_平原君虞卿列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="075_孟尝君列传.html" class="nav-prev">← 上一页</a>
    <a href="077_魏公子列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 平原君虞卿列传 <a href="../original_text/076_平原君虞卿列传.txt" class="original-text-link">原文</a></h1>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">平原君</span>赵胜者，<span class="place" title="地名">赵</span>之诸公子也。诸子中胜最贤，喜宾客，宾客盖至者数千人。<span class="person" title="人名">平原君</span>相<span class="person" title="人名">赵惠文王</span>及孝成王，三去相，三复位，封於东武城。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">平原君</span>家楼临民家。民家有躄者，槃散行汲。<span class="person" title="人名">平原君</span>美人居楼上，临见，大笑之。明日，躄者至<span class="person" title="人名">平原君</span>门，请曰：<span class="quoted">"臣闻君之喜士，士不远千里而至者，以君能贵士而贱妾也。臣不幸有罢癃之病，而君之後宫临而笑臣，臣原得笑臣者头。"</span><span class="person" title="人名">平原君</span>笑应曰：<span class="quoted">"诺。"</span>躄者去，<span class="person" title="人名">平原君</span>笑曰：<span class="quoted">"观此竖子，乃欲以一笑之故杀吾美人，不亦甚乎！"</span>终不杀。居岁馀，宾客门下<span class="official" title="官职">舍人</span>稍稍引去者过半。<span class="person" title="人名">平原君</span>怪之，曰：<span class="quoted">"胜所以待诸君者未尝敢失<span class="institution" title="制度">礼</span>，而去者何多也？"</span>门下一人前对曰：<span class="quoted">"以君之不杀笑躄者，以君为爱色而贱士，士即去耳。"</span>於是<span class="person" title="人名">平原君</span>乃斩笑躄者美人头，自造门进躄者，因谢焉。其後门下乃复稍稍来。是时<span class="place" title="地名">齐</span>有<span class="place" title="地名">孟尝</span>，<span class="place" title="地名">魏</span>有<span class="place" title="地名">信陵</span>，<span class="place" title="地名">楚</span>有春申，故争相倾以待士。</p>

<p><a href="#pn-3" id="pn-3" class="para-num" title="点击复制链接">3</a> <span class="place" title="地名">秦</span>之围<span class="place" title="地名">邯郸</span>，<span class="place" title="地名">赵</span>使<span class="person" title="人名">平原君</span>求救，合从於<span class="place" title="地名">楚</span>，约与<span class="official" title="官职">食客</span>门下有勇力文武备具者二十人偕。<span class="person" title="人名">平原君</span>曰：<span class="quoted">"使文能取胜，则善矣。文不能取胜，则歃血於华屋之下，必得定从而还。士不外索，取於<span class="official" title="官职">食客</span>门下足矣。"</span>得十九人，馀无可取者，无以满二十人。门下有<span class="person" title="人名">毛遂</span>者，前，自赞於<span class="person" title="人名">平原君</span>曰：<span class="quoted">"遂闻君将合从於<span class="place" title="地名">楚</span>，约与<span class="official" title="官职">食客</span>门下二十人偕，不外索。今少一人，原君即以遂备员而行矣。"</span><span class="person" title="人名">平原君</span>曰：<span class="quoted">"先生处胜之门下几年於此矣？"</span><span class="person" title="人名">毛遂</span>曰：<span class="quoted">"三年於此矣。"</span><span class="person" title="人名">平原君</span>曰：<span class="quoted">"夫贤士之处世也，譬若锥之处囊中，其末立见。今先生处胜之门下三年於此矣，左右未有所称诵，胜未有所闻，是先生无所有也。先生不能，先生留。"</span><span class="person" title="人名">毛遂</span>曰：<span class="quoted">"臣乃今日请处囊中耳。使遂蚤得处囊中，乃颖脱而出，非特其末见而已。"</span><span class="person" title="人名">平原君</span>竟与<span class="person" title="人名">毛遂</span>偕。十九人相与目笑之而未废也。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">毛遂</span>比至<span class="place" title="地名">楚</span>，与十九人论议，十九人皆服。<span class="person" title="人名">平原君</span>与<span class="place" title="地名">楚</span>合从，言其利害，日出而言之，日中不决。十九人谓<span class="person" title="人名">毛遂</span>曰：<span class="quoted">"先生上。"</span><span class="person" title="人名">毛遂</span>按<span class="artifact" title="器物/书名">剑</span>历阶而上，谓<span class="person" title="人名">平原君</span>曰：<span class="quoted">"从之利害，两言而决耳。今日出而言从，日中不决，何也？"</span><span class="place" title="地名">楚</span>王谓<span class="person" title="人名">平原君</span>曰：<span class="quoted">"客何为者也？"</span><span class="person" title="人名">平原君</span>曰：<span class="quoted">"是胜之<span class="official" title="官职">舍人</span>也。"</span><span class="place" title="地名">楚</span>王叱曰：<span class="quoted">"<span class="tribe" title="族群">胡</span>不下！吾乃与而君言，汝何为者也！"</span><span class="person" title="人名">毛遂</span>按<span class="artifact" title="器物/书名">剑</span>而前曰：<span class="quoted">"王之所以叱遂者，以<span class="place" title="地名">楚国</span>之众也。今十步之内，王不得恃<span class="place" title="地名">楚国</span>之众也，王之命县於遂手。吾君在前，叱者何也？且遂闻汤以七十里之地王天下，<span class="person" title="人名">文王</span>以百里之壤而臣诸侯，岂其士卒众多哉，诚能据其势而奋其威。今<span class="place" title="地名">楚</span>地方五千里，持戟百万，此霸王之资也。以<span class="place" title="地名">楚</span>之彊，天下弗能当。<span class="person" title="人名">白起</span>，小竖子耳，率数万之众，兴师以与<span class="place" title="地名">楚</span>战，一战而举<span class="place" title="地名">鄢</span>郢，再战而烧夷陵，三战而辱王之先人。此百世之怨而<span class="place" title="地名">赵</span>之所羞，而王弗知恶焉。合从者为<span class="place" title="地名">楚</span>，非为<span class="place" title="地名">赵</span>也。吾君在前，叱者何也？"</span><span class="place" title="地名">楚</span>王曰：<span class="quoted">"唯唯，诚若先生之言，谨奉社稷而以从。"</span><span class="person" title="人名">毛遂</span>曰：<span class="quoted">"从定乎？"</span><span class="place" title="地名">楚</span>王曰：<span class="quoted">"定矣。"</span><span class="person" title="人名">毛遂</span>谓<span class="place" title="地名">楚</span>王之左右曰：<span class="quoted">"取鸡狗<span class="artifact" title="器物/书名">马</span>之血来。"</span><span class="person" title="人名">毛遂</span>奉铜槃而跪进之<span class="place" title="地名">楚</span>王曰：<span class="quoted">"王当歃血而定从，次者吾君，次者遂。"</span>遂定从於殿上。<span class="person" title="人名">毛遂</span>左手持槃血而右手招十九人曰：<span class="quoted">"公相与歃此血於堂下。公等录录，所谓因人成事者也。"</span></p>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">平原君</span>已定从而归，归至於<span class="place" title="地名">赵</span>，曰：<span class="quoted">"胜不敢复相士。胜相士多者千人，寡者百数，自以为不失天下之士，今乃於毛先生而失之也。毛先生一至<span class="place" title="地名">楚</span>，而使<span class="place" title="地名">赵</span>重於九<span class="artifact" title="器物/书名">鼎</span>大吕。毛先生以三寸之舌，彊於百万之师。胜不敢复相士。"</span>遂以为上客。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">平原君</span>既返<span class="place" title="地名">赵</span>，<span class="place" title="地名">楚</span>使<span class="person" title="人名">春申君</span>将兵赴救<span class="place" title="地名">赵</span>，魏<span class="person" title="人名">信陵君</span>亦矫夺<span class="place" title="地名">晋</span>鄙军往救<span class="place" title="地名">赵</span>，皆未至。<span class="place" title="地名">秦</span>急围<span class="place" title="地名">邯郸</span>，<span class="place" title="地名">邯郸</span>急，且降，<span class="person" title="人名">平原君</span>甚患之。<span class="place" title="地名">邯郸</span>传舍吏子<span class="person" title="人名">李同</span>说<span class="person" title="人名">平原君</span>曰：<span class="quoted">"君不忧<span class="place" title="地名">赵</span>亡邪？"</span><span class="person" title="人名">平原君</span>曰：<span class="quoted">"<span class="place" title="地名">赵</span>亡则胜为虏，何为不忧乎？"</span><span class="person" title="人名">李同</span>曰：<span class="quoted">"<span class="place" title="地名">邯郸</span>之民，炊骨易子而食，可谓急矣，而君之後宫以百数，婢妾被绮縠，馀粱肉，而民褐衣不完，糟糠不厌。民困兵尽，或剡木为矛矢，而君器物锺磬自若。使<span class="place" title="地名">秦</span>破<span class="place" title="地名">赵</span>，君安得有此？使<span class="place" title="地名">赵</span>得全，君何患无有？今君诚能令夫人以下编於士卒之间，分功而作，家之所有尽散以飨士，士方其危苦之时，易德耳。"</span>於是<span class="person" title="人名">平原君</span>从之，得敢死之士三千人。<span class="person" title="人名">李同</span>遂与三千人赴<span class="place" title="地名">秦</span>军，<span class="place" title="地名">秦</span>军为之卻三十里。亦会<span class="place" title="地名">楚</span>、<span class="place" title="地名">魏</span>救至，<span class="place" title="地名">秦</span>兵遂罢，<span class="place" title="地名">邯郸</span>复存。<span class="person" title="人名">李同</span>战死，封其父为李侯。</p>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">虞卿</span>欲以<span class="person" title="人名">信陵君</span>之存<span class="place" title="地名">邯郸</span>为<span class="person" title="人名">平原君</span>请封。<span class="person" title="人名">公孙龙</span>闻之，夜驾见<span class="person" title="人名">平原君</span>曰：<span class="quoted">"龙闻<span class="person" title="人名">虞卿</span>欲以<span class="person" title="人名">信陵君</span>之存<span class="place" title="地名">邯郸</span>为君请封，有之乎？"</span><span class="person" title="人名">平原君</span>曰：<span class="quoted">"然。"</span>龙曰：<span class="quoted">"此甚不可。且王举君而相<span class="place" title="地名">赵</span>者，非以君之智能为<span class="place" title="地名">赵国</span>无有也。割东武城而封君者，非以君为有功也，而以国人无勋，乃以君为亲戚故也。君受相<span class="artifact" title="器物/书名">印</span>不辞无能，割地不言无功者，亦自以为亲戚故也。今<span class="person" title="人名">信陵君</span>存<span class="place" title="地名">邯郸</span>而请封，是亲戚受城而国人计功也。此甚不可。且<span class="person" title="人名">虞卿</span>操其两权，事成，操右券以责；事不成，以虚名德君。君必勿听也。"</span><span class="person" title="人名">平原君</span>遂不听<span class="person" title="人名">虞卿</span>。</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">平原君</span>以<span class="place" title="地名">赵</span>孝成王十五年卒。子孙<span class="place" title="地名">代</span>，後竟与<span class="place" title="地名">赵</span>俱亡。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">平原君</span>厚待<span class="person" title="人名">公孙龙</span>。<span class="person" title="人名">公孙龙</span>善为坚白之辩，及<span class="person" title="人名">邹衍</span>过<span class="place" title="地名">赵</span>言至道，乃绌<span class="person" title="人名">公孙龙</span>。</p>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">虞卿</span>者，游说之士也。蹑蹻檐簦说<span class="place" title="地名">赵</span>孝成王。一见，赐黄金百镒，白<span class="artifact" title="器物/书名">璧</span>一双；再见，为<span class="place" title="地名">赵</span>上卿，故号为<span class="person" title="人名">虞卿</span>。</p>

<p><a href="#pn-11" id="pn-11" class="para-num" title="点击复制链接">11</a> <span class="place" title="地名">秦</span>赵战於<span class="place" title="地名">长平</span>，<span class="place" title="地名">赵</span>不胜，亡一都尉。<span class="place" title="地名">赵</span>王召楼昌与<span class="person" title="人名">虞卿</span>曰：<span class="quoted">"军战不胜，尉复死，寡人使束甲而趋之，何如？"</span>楼昌曰：<span class="quoted">"无益也，不如发重使为媾。"</span><span class="person" title="人名">虞卿</span>曰：<span class="quoted">"昌言媾者，以为不媾军必破也。而制媾者在<span class="place" title="地名">秦</span>。且王之论<span class="place" title="地名">秦</span>也，欲破<span class="place" title="地名">赵</span>之军乎，不邪？"</span>王曰：<span class="quoted">"<span class="place" title="地名">秦</span>不遗馀力矣，必且欲破<span class="place" title="地名">赵</span>军。"</span><span class="person" title="人名">虞卿</span>曰：<span class="quoted">"王听臣，发使出重宝以附<span class="place" title="地名">楚</span>、<span class="place" title="地名">魏</span>，<span class="place" title="地名">楚</span>、<span class="place" title="地名">魏</span>欲得王之重宝，必内吾使。<span class="place" title="地名">赵</span>使入<span class="place" title="地名">楚</span>、<span class="place" title="地名">魏</span>，<span class="place" title="地名">秦</span>必疑天下之合从，且必恐。如此，则媾乃可为也。"</span><span class="place" title="地名">赵</span>王不听，与平阳君为媾，发<span class="place" title="地名">郑</span>硃入<span class="place" title="地名">秦</span>。<span class="place" title="地名">秦</span>内之。<span class="place" title="地名">赵</span>王召<span class="person" title="人名">虞卿</span>曰：<span class="quoted">"寡人使平阳君为媾於<span class="place" title="地名">秦</span>，<span class="place" title="地名">秦</span>已内<span class="place" title="地名">郑</span>硃矣，卿之为奚如？"</span><span class="person" title="人名">虞卿</span>对曰：<span class="quoted">"王不得媾，军必破矣。天下贺战者皆在<span class="place" title="地名">秦</span>矣。<span class="place" title="地名">郑</span>硃，贵人也，入<span class="place" title="地名">秦</span>，<span class="place" title="地名">秦</span>王与应侯必显重以示天下。<span class="place" title="地名">楚</span>、<span class="place" title="地名">魏</span>以<span class="place" title="地名">赵</span>为媾，必不救王。<span class="place" title="地名">秦</span>知天下不救王，则媾不可得成也。"</span>应侯果显<span class="place" title="地名">郑</span>硃以示天下贺战胜者，终不肯媾。<span class="place" title="地名">长平</span>大败，遂围<span class="place" title="地名">邯郸</span>，为天下笑。</p>

<p><a href="#pn-12" id="pn-12" class="para-num" title="点击复制链接">12</a> <span class="place" title="地名">秦</span>既解<span class="place" title="地名">邯郸</span>围，而<span class="place" title="地名">赵</span>王入朝，使<span class="place" title="地名">赵</span>郝约事於<span class="place" title="地名">秦</span>，割六县而媾。<span class="person" title="人名">虞卿</span>谓<span class="place" title="地名">赵</span>王曰：<span class="quoted">"<span class="place" title="地名">秦</span>之攻王也，倦而归乎？王以其力尚能进，爱王而弗攻乎？"</span>王曰：<span class="quoted">"<span class="place" title="地名">秦</span>之攻我也，不遗馀力矣，必以倦而归也。"</span><span class="person" title="人名">虞卿</span>曰：<span class="quoted">"<span class="place" title="地名">秦</span>以其力攻其所不能取，倦而归，王又以其力之所不能取以送之，是助<span class="place" title="地名">秦</span>自攻也。来年<span class="place" title="地名">秦</span>复攻王，王无救矣。"</span>王以<span class="person" title="人名">虞卿</span>之言<span class="place" title="地名">赵</span>郝。<span class="place" title="地名">赵</span>郝曰：<span class="quoted">"<span class="person" title="人名">虞卿</span>诚能尽<span class="place" title="地名">秦</span>力之所至乎？诚知<span class="place" title="地名">秦</span>力之所不能进，此弹丸之地弗予，令<span class="place" title="地名">秦</span>来年复攻王，王得无割其内而媾乎？"</span>王曰：<span class="quoted">"请听子割，子能必使来年<span class="place" title="地名">秦</span>之不复攻我乎？"</span><span class="place" title="地名">赵</span>郝对曰：<span class="quoted">"此非臣之所敢任也。他日三<span class="place" title="地名">晋</span>之交於<span class="place" title="地名">秦</span>，相善也。今<span class="place" title="地名">秦</span>善<span class="place" title="地名">韩</span>、<span class="place" title="地名">魏</span>而攻王，王之所以事<span class="place" title="地名">秦</span>必不如<span class="place" title="地名">韩</span>、<span class="place" title="地名">魏</span>也。今臣为足下解负亲之攻，开关通币，<span class="place" title="地名">齐</span>交<span class="place" title="地名">韩</span>、<span class="place" title="地名">魏</span>，至来年而王独取攻於<span class="place" title="地名">秦</span>，此王之所以事<span class="place" title="地名">秦</span>必在<span class="place" title="地名">韩</span>、<span class="place" title="地名">魏</span>之後也。此非臣之所敢任也。"</span></p>

<p><a href="#pn-13" id="pn-13" class="para-num" title="点击复制链接">13</a> 王以告<span class="person" title="人名">虞卿</span>。<span class="person" title="人名">虞卿</span>对曰：<span class="quoted">"郝言<span class="quoted">\'不媾，来年<span class="place" title="地名">秦</span>复攻王，王得无割其内而媾乎\'</span>。今媾，郝又以不能必<span class="place" title="地名">秦</span>之不复攻也。今虽割六城，何益！来年复攻，又割其力之所不能取而媾，此自尽之术也，不如无媾。<span class="place" title="地名">秦</span>虽善攻，不能取六县；<span class="place" title="地名">赵</span>虽不能守，终不失六城。<span class="place" title="地名">秦</span>倦而归，兵必罢。我以六城收天下以攻罢<span class="place" title="地名">秦</span>，是我失之於天下而取偿於<span class="place" title="地名">秦</span>也。吾国尚利，孰与坐而割地，自弱以彊<span class="place" title="地名">秦</span>哉？今郝曰<span class="quoted">\'<span class="place" title="地名">秦</span>善<span class="place" title="地名">韩</span>、<span class="place" title="地名">魏</span>而攻<span class="place" title="地名">赵</span>者，必王之事<span class="place" title="地名">秦</span>不如<span class="place" title="地名">韩</span>、<span class="place" title="地名">魏</span>也\'</span>，是使王岁以六城事<span class="place" title="地名">秦</span>也，即坐而城尽。来年<span class="place" title="地名">秦</span>复求割地，王将与之乎？弗与，是弃前功而挑<span class="place" title="地名">秦</span>祸也；与之，则无地而给之。语曰<span class="quoted">\'彊者善攻，弱者不能守\'</span>。今坐而听<span class="place" title="地名">秦</span>，<span class="place" title="地名">秦</span>兵不弊而多得地，是彊<span class="place" title="地名">秦</span>而弱<span class="place" title="地名">赵</span>也。以益彊之<span class="place" title="地名">秦</span>而割愈弱之<span class="place" title="地名">赵</span>，其计故不止矣。且王之地有尽而<span class="place" title="地名">秦</span>之求无已，以有尽之地而给无已之求，其势必无<span class="place" title="地名">赵</span>矣。"</span></p>

<p><a href="#pn-14" id="pn-14" class="para-num" title="点击复制链接">14</a> <span class="place" title="地名">赵</span>王计未定，楼缓从<span class="place" title="地名">秦</span>来，<span class="place" title="地名">赵</span>王与楼缓计之，曰：<span class="quoted">"予<span class="place" title="地名">秦</span>地如毋予，孰吉？"</span>缓辞让曰：<span class="quoted">"此非臣之所能知也。"</span>王曰：<span class="quoted">"虽然，试言公之私。"</span>楼缓对曰：<span class="quoted">"王亦闻夫公甫文伯母乎？公甫文伯仕於<span class="place" title="地名">鲁</span>，病死，女子为自杀於房中者二人。其母闻之，弗哭也。其相室曰：<span class="quoted">\'焉有子死而弗哭者乎？\'</span>其母曰：<span class="quoted">\'<span class="person" title="人名">孔子</span>，贤人也，逐於<span class="place" title="地名">鲁</span>，而是人不随也。今死而妇人为之自杀者二人，若是者必其於长者薄而於妇人厚也。\'</span>故从母言之，是为贤母；从妻言之，是必不免为妒妻。故其言一也，言者异则人心变矣。今臣新从<span class="place" title="地名">秦</span>来而言勿予，则非计也；言予之，恐王以臣为为<span class="place" title="地名">秦</span>也：故不敢对。使臣得为大王计，不如予之。"</span>王曰：<span class="quoted">"诺。"</span></p>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">虞卿</span>闻之，入见王曰：<span class="quoted">"此饰说也，王蜰勿予！"</span>楼缓闻之，往见王。王又以<span class="person" title="人名">虞卿</span>之言告楼缓。楼缓对曰：<span class="quoted">"不然。<span class="person" title="人名">虞卿</span>得其一，不得其二。夫<span class="place" title="地名">秦</span>赵构难而天下皆说，何也？曰<span class="quoted">\'吾且因彊而乘弱矣\'</span>。今<span class="place" title="地名">赵</span>兵困於<span class="place" title="地名">秦</span>，天下之贺战胜者则必尽在於<span class="place" title="地名">秦</span>矣。故不如亟割地为和，以疑天下而慰<span class="place" title="地名">秦</span>之心。不然，天下将因<span class="place" title="地名">秦</span>之怒，乘<span class="place" title="地名">赵</span>之弊，瓜分之。<span class="place" title="地名">赵</span>且亡，何<span class="place" title="地名">秦</span>之图乎？故曰<span class="person" title="人名">虞卿</span>得其一，不得其二。原王以此决之，勿复计也。"</span></p>

<p><a href="#pn-16" id="pn-16" class="para-num" title="点击复制链接">16</a> <span class="person" title="人名">虞卿</span>闻之，往见王曰：<span class="quoted">"危哉楼子之所以为<span class="place" title="地名">秦</span>者，是愈疑天下，而何慰<span class="place" title="地名">秦</span>之心哉？独不言其示天下弱乎？且臣言勿予者，非固勿予而已也。<span class="place" title="地名">秦</span>索六城於王，而王以六城赂<span class="place" title="地名">齐</span>。<span class="place" title="地名">齐</span>，<span class="place" title="地名">秦</span>之深雠也，得王之六城，并力西击<span class="place" title="地名">秦</span>，<span class="place" title="地名">齐</span>之听王，不待辞之毕也。则是王失之於<span class="place" title="地名">齐</span>而取偿於<span class="place" title="地名">秦</span>也。而<span class="place" title="地名">齐</span>、<span class="place" title="地名">赵</span>之深雠可以报矣，而示天下有能为也。王以此发声，兵未窥於境，臣见<span class="place" title="地名">秦</span>之重赂至<span class="place" title="地名">赵</span>而反媾於王也。从<span class="place" title="地名">秦</span>为媾，<span class="place" title="地名">韩</span>、<span class="place" title="地名">魏</span>闻之，必尽重王；重王，必出重宝以先於王。则是王一举而结三国之亲，而与<span class="place" title="地名">秦</span>易道也。"</span><span class="place" title="地名">赵</span>王曰：<span class="quoted">"善。"</span>则使<span class="person" title="人名">虞卿</span>东见<span class="place" title="地名">齐</span>王，与之谋<span class="place" title="地名">秦</span>。<span class="person" title="人名">虞卿</span>未返，<span class="place" title="地名">秦</span>使者已在<span class="place" title="地名">赵</span>矣。楼缓闻之，亡去。<span class="place" title="地名">赵</span>於是封<span class="person" title="人名">虞卿</span>以一城。</p>

<p><a href="#pn-17" id="pn-17" class="para-num" title="点击复制链接">17</a> 居顷之，而<span class="place" title="地名">魏</span>请为从。<span class="place" title="地名">赵</span>孝成王召<span class="person" title="人名">虞卿</span>谋。过<span class="person" title="人名">平原君</span>，<span class="person" title="人名">平原君</span>曰：<span class="quoted">"原卿之论从也。"</span><span class="person" title="人名">虞卿</span>入见王。王曰：<span class="quoted">"<span class="place" title="地名">魏</span>请为从。"</span>对曰：<span class="quoted">"<span class="place" title="地名">魏</span>过。"</span>王曰：<span class="quoted">"寡人固未之许。"</span>对曰：<span class="quoted">"王过。"</span>王曰：<span class="quoted">"<span class="place" title="地名">魏</span>请从，卿曰<span class="place" title="地名">魏</span>过，寡人未之许，又曰寡人过，然则从终不可乎？"</span>对曰：<span class="quoted">"臣闻小国之与大国从事也，有利则大国受其福，有败则小国受其祸。今<span class="place" title="地名">魏</span>以小国请其祸，而王以大国辞其福，臣故曰王过，<span class="place" title="地名">魏</span>亦过。窃以为从便。"</span>王曰：<span class="quoted">"善。"</span>乃合<span class="place" title="地名">魏</span>为从。</p>

<p><a href="#pn-18" id="pn-18" class="para-num" title="点击复制链接">18</a> <span class="person" title="人名">虞卿</span>既以<span class="place" title="地名">魏</span>齐之故，不重万户侯卿相之<span class="artifact" title="器物/书名">印</span>，与<span class="place" title="地名">魏</span>齐间行，卒去<span class="place" title="地名">赵</span>，困於梁。<span class="place" title="地名">魏</span>齐已死，不得意，乃著书，上采<span class="dynasty" title="朝代/氏族">春秋</span>，下观近世，曰节义、称号、揣摩、<span class="institution" title="制度">政</span>谋，凡八篇。以刺讥国家得失，世传之曰虞氏<span class="dynasty" title="朝代/氏族">春秋</span>。</p>


<h2>太史公曰</h2>

<blockquote>
[NOTE] <span class="person" title="人名">平原君</span>，翩翩浊世之佳公子也，然未睹大体。鄙语曰<span class="quoted">"利令智昏"</span>，<span class="person" title="人名">平原君</span>贪冯亭邪说，使<span class="place" title="地名">赵</span>陷<span class="place" title="地名">长平</span>兵四十馀万众，<span class="place" title="地名">邯郸</span>几亡。<span class="person" title="人名">虞卿</span>料事揣情，为<span class="place" title="地名">赵</span>画策，何其工也！及不忍<span class="place" title="地名">魏</span>齐，卒困於<span class="place" title="地名">大梁</span>，庸夫且知其不可，况贤人乎？然<span class="person" title="人名">虞卿</span>非穷愁，亦不能著书以自见於後世云。<br>
</blockquote>

<p><a href="#pn-19" id="pn-19" class="para-num" title="点击复制链接">19</a> 翩翩公子，天下奇器。笑姬从戮，义士增气。兵解<span class="person" title="人名">李同</span>，盟定<span class="person" title="人名">毛遂</span>。<span class="person" title="人名">虞卿</span>蹑蹻，受赏料事。及困<span class="place" title="地名">魏</span>齐，著书见意。</p>


<nav class="chapter-nav">
    <a href="../index.html" class="nav-home">回到主页</a>
    <a href="075_孟尝君列传.html" class="nav-prev">← 上一页</a>
    <a href="077_魏公子列传.html" class="nav-next">下一页 →</a>
</nav>
</body>
</html>
