<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>012_孝武本纪</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="011_孝景本纪.html" class="nav-prev">← 上一页</a>
    <a href="013_三代世表.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 孝武本纪 <a href="../original_text/012_孝武本纪.txt" class="original-text-link">原文</a></h1>

<h2>即位与早年</h2>

<h3>出身与即位</h3>

<p><a href="#pn-1.1" id="pn-1.1" class="para-num" title="点击复制链接">1.1</a> <span class="official" title="官职">孝武皇帝</span>者，<span class="official" title="官职">孝景</span><span class="official" title="官职">中子</span>也。</p>

<p><a href="#pn-1.2" id="pn-1.2" class="para-num" title="点击复制链接">1.2</a> 母曰<span class="person" title="人名">王太后</span>。</p>

<p><a href="#pn-1.3" id="pn-1.3" class="para-num" title="点击复制链接">1.3</a> <span class="time" title="时间">孝景四年</span>，以<span class="official" title="官职">皇子</span>为<span class="official" title="官职">胶东王</span>。</p>

<p><a href="#pn-1.4" id="pn-1.4" class="para-num" title="点击复制链接">1.4</a> <span class="time" title="时间">孝景七年</span>，<span class="person" title="人名">栗太子</span>废为<span class="official" title="官职">临江王</span>，以<span class="official" title="官职">胶东王</span>为<span class="official" title="官职">太子</span>。</p>

<p><a href="#pn-1.5" id="pn-1.5" class="para-num" title="点击复制链接">1.5</a> <span class="time" title="时间">孝景十六年</span>崩，<span class="official" title="官职">太子</span>即位，为<span class="official" title="官职">孝武皇帝</span>。</p>

<p><a href="#pn-2" id="pn-2" class="para-num" title="点击复制链接">2</a> <span class="official" title="官职">孝武皇帝</span>初即位，尤敬鬼神之祀。</p>

<h3>元年兴革</h3>

<p><a href="#pn-3.1" id="pn-3.1" class="para-num" title="点击复制链接">3.1</a> <span class="time" title="时间">元年</span>，<span class="dynasty" title="朝代/氏族">汉</span>兴已六十馀岁矣，天下乂安，荐绅之属皆望<span class="official" title="官职">天子</span><span class="institution" title="制度">封禅</span>改正度也。</p>

<p><a href="#pn-3.2" id="pn-3.2" class="para-num" title="点击复制链接">3.2</a> 而上乡儒术，招贤良，<span class="person" title="人名">赵绾</span>、<span class="person" title="人名">王臧</span>等以文学为公卿，欲议古立<span class="artifact" title="器物/书名">明堂</span><span class="place" title="地名">城南</span>，以朝诸侯。</p>

<p><a href="#pn-3.3" id="pn-3.3" class="para-num" title="点击复制链接">3.3</a> 草<span class="institution" title="制度">巡狩</span><span class="institution" title="制度">封禅</span>改历服色事未就。</p>

<p><a href="#pn-3.4" id="pn-3.4" class="para-num" title="点击复制链接">3.4</a> 会<span class="person" title="人名">窦太后</span>治黄老言，不好儒术，使人微得<span class="person" title="人名">赵绾</span>等奸利事，召案<span class="person" title="人名">绾</span>、<span class="person" title="人名">臧</span>，<span class="person" title="人名">绾</span>、<span class="person" title="人名">臧</span>自杀，诸所兴为者皆废。</p>

<p><a href="#pn-4.1" id="pn-4.1" class="para-num" title="点击复制链接">4.1</a> 後六年，<span class="person" title="人名">窦太后</span>崩。</p>

<p><a href="#pn-4.2" id="pn-4.2" class="para-num" title="点击复制链接">4.2</a> 其明年，上徵文学之士<span class="person" title="人名">公孙弘</span>等。</p>

<h2>求仙与祭祀</h2>

<h3>神君与五畤</h3>

<p><a href="#pn-5.1" id="pn-5.1" class="para-num" title="点击复制链接">5.1</a> 明年，上初至<span class="place" title="地名">雍</span>，郊见<span class="artifact" title="器物/书名">五畤</span>。</p>

<p><a href="#pn-5.2" id="pn-5.2" class="para-num" title="点击复制链接">5.2</a> 後常三岁一郊。</p>

<p><a href="#pn-5.3" id="pn-5.3" class="para-num" title="点击复制链接">5.3</a> 是时上求神君，舍之<span class="place" title="地名">上林</span>中*<span class="place" title="地名">氾氏观</span>*。</p>

<p><a href="#pn-5.4" id="pn-5.4" class="para-num" title="点击复制链接">5.4</a> 神君者，<span class="place" title="地名">长陵</span>女子，以子死悲哀，故见神於先後<span class="person" title="人名">宛若</span>。</p>

<p><a href="#pn-5.5" id="pn-5.5" class="para-num" title="点击复制链接">5.5</a> <span class="person" title="人名">宛若</span>祠之其室，民多往祠。</p>

<p><a href="#pn-5.6" id="pn-5.6" class="para-num" title="点击复制链接">5.6</a> <span class="person" title="人名">平原君</span>往祠，其後子孙以尊显。</p>

<p><a href="#pn-5.7" id="pn-5.7" class="para-num" title="点击复制链接">5.7</a> 及<span class="official" title="官职">武帝</span>即位，则厚礼置祠之内中，闻其言，不见其人云。</p>

<h3>李少君</h3>

<p><a href="#pn-6.1" id="pn-6.1" class="para-num" title="点击复制链接">6.1</a> 是时而<span class="person" title="人名">李少君</span>亦以祠灶、穀道、卻老方见上，上尊之。</p>

<p><a href="#pn-6.2" id="pn-6.2" class="para-num" title="点击复制链接">6.2</a> <span class="person" title="人名">少君</span>者，故<span class="official" title="官职">深泽侯</span>入以主方。</p>

<p><a href="#pn-6.3" id="pn-6.3" class="para-num" title="点击复制链接">6.3</a> 匿其年及所生长，常自谓七十，能使物，卻老。</p>

<p><a href="#pn-6.4" id="pn-6.4" class="para-num" title="点击复制链接">6.4</a> 其游以方遍诸侯。</p>

<p><a href="#pn-6.5" id="pn-6.5" class="para-num" title="点击复制链接">6.5</a> 无妻子。</p>

<p><a href="#pn-6.6" id="pn-6.6" class="para-num" title="点击复制链接">6.6</a> 人闻其能使物及不死，更馈遗之，常馀金钱帛衣食。</p>

<p><a href="#pn-6.7" id="pn-6.7" class="para-num" title="点击复制链接">6.7</a> 人皆以为不治产业而饶给，又不知其何所人，愈信，争事之。</p>

<p><a href="#pn-6.8" id="pn-6.8" class="para-num" title="点击复制链接">6.8</a> <span class="person" title="人名">少君</span>资好方，善为巧发奇中。</p>

<p><a href="#pn-6.9" id="pn-6.9" class="para-num" title="点击复制链接">6.9</a> 尝从<span class="official" title="官职">武安侯</span>饮，坐中有年九十馀老人，<span class="person" title="人名">少君</span>乃言与其大父游射处，老人为兒时从其大父行，识其处，一坐尽惊。</p>

<p><a href="#pn-6.10" id="pn-6.10" class="para-num" title="点击复制链接">6.10</a> <span class="person" title="人名">少君</span>见上，上有故<span class="artifact" title="器物/书名">铜器</span>，问<span class="person" title="人名">少君</span>。</p>

<p><a href="#pn-6.11" id="pn-6.11" class="para-num" title="点击复制链接">6.11</a> <span class="person" title="人名">少君</span>曰：</p>

<blockquote>
<span class="quoted">"此器<span class="dynasty" title="朝代/氏族">齐</span><span class="official" title="官职">桓公</span><span class="time" title="时间">十年</span>陈於*<span class="place" title="地名">柏寝</span>*。"</span><br>
</blockquote>

<p><a href="#pn-6.12" id="pn-6.12" class="para-num" title="点击复制链接">6.12</a> 已而案其刻，果<span class="dynasty" title="朝代/氏族">齐</span><span class="official" title="官职">桓公</span>器。</p>

<p><a href="#pn-6.13" id="pn-6.13" class="para-num" title="点击复制链接">6.13</a> 一宫尽骇，以<span class="person" title="人名">少君</span>为神，数百岁人也。</p>

<h3>炼丹求仙</h3>

<p><a href="#pn-7.1" id="pn-7.1" class="para-num" title="点击复制链接">7.1</a> <span class="person" title="人名">少君</span>言於上曰：</p>

<blockquote>
<span class="quoted">"祠灶则致物，致物而丹沙可化为黄金，黄金成以为饮食器则益寿，益寿而<span class="place" title="地名">海</span>中<span class="mythical" title="神话/传说">蓬莱</span>仙者可见，见之以<span class="institution" title="制度">封禅</span>则不死，<span class="mythical" title="神话/传说">黄帝</span>是也。臣尝游<span class="place" title="地名">海</span>上，见<span class="person" title="人名">安期生</span>，食臣枣，大如瓜。<span class="person" title="人名">安期生</span>仙者，通<span class="mythical" title="神话/传说">蓬莱</span>中，合则见人，不合则隐。"</span><br>
</blockquote>

<p><a href="#pn-7.2" id="pn-7.2" class="para-num" title="点击复制链接">7.2</a> 於是<span class="official" title="官职">天子</span>始亲祠灶，而遣方士入<span class="place" title="地名">海</span>求<span class="mythical" title="神话/传说">蓬莱</span><span class="person" title="人名">安期生</span>之属，而事化丹沙诸药齐为黄金矣。</p>

<p><a href="#pn-8.1" id="pn-8.1" class="para-num" title="点击复制链接">8.1</a> 居久之，<span class="person" title="人名">李少君</span>病死。</p>

<p><a href="#pn-8.2" id="pn-8.2" class="para-num" title="点击复制链接">8.2</a> <span class="official" title="官职">天子</span>以为化去不死也，而使<span class="person" title="人名">黄锤</span>、<span class="person" title="人名">史宽舒</span>受其方。</p>

<p><a href="#pn-8.3" id="pn-8.3" class="para-num" title="点击复制链接">8.3</a> 求<span class="mythical" title="神话/传说">蓬莱</span><span class="person" title="人名">安期生</span>莫能得，而<span class="place" title="地名">海</span>上<span class="place" title="地名">燕</span><span class="place" title="地名">齐</span>怪迂之方士多相效，更言神事矣。</p>

<h3>祠泰一</h3>

<p><a href="#pn-9.1" id="pn-9.1" class="para-num" title="点击复制链接">9.1</a> <span class="place" title="地名">亳</span>人<span class="person" title="人名">薄诱忌</span>奏祠<span class="mythical" title="神话/传说">泰一</span>方，曰：</p>

<blockquote>
<span class="quoted">"天神贵者<span class="mythical" title="神话/传说">泰一</span>，<span class="mythical" title="神话/传说">泰一</span>佐曰<span class="mythical" title="神话/传说">五帝</span>。古者<span class="official" title="官职">天子</span>以<span class="time" title="时间">春秋</span>祭<span class="mythical" title="神话/传说">泰一</span><span class="place" title="地名">东南郊</span>，用太牢具，七日，为坛开八通之鬼道。"</span><br>
</blockquote>

<p><a href="#pn-9.2" id="pn-9.2" class="para-num" title="点击复制链接">9.2</a> 於是<span class="official" title="官职">天子</span>令<span class="official" title="官职">太祝</span>立其祠<span class="place" title="地名">长安</span><span class="place" title="地名">东南郊</span>，常奉祠如<span class="person" title="人名">忌</span>方。</p>

<p><a href="#pn-9.3" id="pn-9.3" class="para-num" title="点击复制链接">9.3</a> 其後人有上书，言<span class="quoted">"古者<span class="official" title="官职">天子</span><span class="time" title="时间">三年</span>一用太牢具祠神三一：<span class="mythical" title="神话/传说">天一</span>，<span class="mythical" title="神话/传说">地一</span>，<span class="mythical" title="神话/传说">泰一</span>"</span>。</p>

<p><a href="#pn-9.4" id="pn-9.4" class="para-num" title="点击复制链接">9.4</a> <span class="official" title="官职">天子</span>许之，令<span class="official" title="官职">太祝</span>领祠之<span class="person" title="人名">忌</span><span class="mythical" title="神话/传说">泰一</span>坛上，如其方。</p>

<p><a href="#pn-9.5" id="pn-9.5" class="para-num" title="点击复制链接">9.5</a> 後人复有上书，言<span class="quoted">"古者<span class="official" title="官职">天子</span>常以<span class="time" title="时间">春秋</span>解祠，祠<span class="mythical" title="神话/传说">黄帝</span>用一枭破镜；<span class="mythical" title="神话/传说">冥羊</span>用羊；祠马行用一青牡马；<span class="mythical" title="神话/传说">泰一</span>、<span class="mythical" title="神话/传说">皋山山君</span>、<span class="mythical" title="神话/传说">地长</span>用牛；<span class="mythical" title="神话/传说">武夷君</span>用乾鱼；<span class="mythical" title="神话/传说">阴阳使者</span>以一牛"</span>。</p>

<p><a href="#pn-9.6" id="pn-9.6" class="para-num" title="点击复制链接">9.6</a> 令<span class="official" title="官职">祠官</span>领之如其方，而祠於<span class="person" title="人名">忌</span><span class="mythical" title="神话/传说">泰一</span>坛旁。</p>

<h3>白鹿与白金</h3>

<p><a href="#pn-10" id="pn-10" class="para-num" title="点击复制链接">10</a> 其後，<span class="official" title="官职">天子</span>苑有白鹿，以其皮为币，以发瑞应，造白金焉。</p>

<h3>获麟</h3>

<p><a href="#pn-11.1" id="pn-11.1" class="para-num" title="点击复制链接">11.1</a> 其明年，郊<span class="place" title="地名">雍</span>，获一角兽，若麃然。</p>

<p><a href="#pn-11.2" id="pn-11.2" class="para-num" title="点击复制链接">11.2</a> 有司曰：</p>

<blockquote>
<span class="quoted">"陛下肃祗郊祀，上帝报享，锡一角兽，盖麟云。"</span><br>
</blockquote>

<p><a href="#pn-11.3" id="pn-11.3" class="para-num" title="点击复制链接">11.3</a> 於是以荐<span class="artifact" title="器物/书名">五畤</span>，畤加一牛以燎。</p>

<p><a href="#pn-11.4" id="pn-11.4" class="para-num" title="点击复制链接">11.4</a> 赐诸侯白金，以风符应合于天地。</p>

<h3>五岳在郡</h3>

<p><a href="#pn-12.1" id="pn-12.1" class="para-num" title="点击复制链接">12.1</a> 於是<span class="official" title="官职">济北王</span>以为<span class="official" title="官职">天子</span>且<span class="institution" title="制度">封禅</span>，乃上书献<span class="place" title="地名">泰山</span>及其旁邑。</p>

<p><a href="#pn-12.2" id="pn-12.2" class="para-num" title="点击复制链接">12.2</a> <span class="official" title="官职">天子</span>受之，更以他县偿之。</p>

<p><a href="#pn-12.3" id="pn-12.3" class="para-num" title="点击复制链接">12.3</a> <span class="official" title="官职">常山王</span>有罪，迁，<span class="official" title="官职">天子</span>封其弟於<span class="place" title="地名">真定</span>，以续先王祀，而以<span class="place" title="地名">常山</span>为郡。</p>

<p><a href="#pn-12.4" id="pn-12.4" class="para-num" title="点击复制链接">12.4</a> 然后<span class="institution" title="制度">五岳</span>皆在<span class="official" title="官职">天子</span>之郡。</p>

<h3>少翁致鬼</h3>

<p><a href="#pn-13.1" id="pn-13.1" class="para-num" title="点击复制链接">13.1</a> 其明年，<span class="place" title="地名">齐</span>人<span class="person" title="人名">少翁</span>以鬼神方见上。</p>

<p><a href="#pn-13.2" id="pn-13.2" class="para-num" title="点击复制链接">13.2</a> 上有所幸<span class="person" title="人名">王夫人</span>，<span class="person" title="人名">夫人</span>卒，<span class="person" title="人名">少翁</span>以方术盖夜致<span class="person" title="人名">王夫人</span>及灶鬼之貌云，<span class="official" title="官职">天子</span>自帷中望见焉。</p>

<p><a href="#pn-13.3" id="pn-13.3" class="para-num" title="点击复制链接">13.3</a> 於是乃拜<span class="person" title="人名">少翁</span>为<span class="official" title="官职">文成将军</span>，赏赐甚多，以客礼礼之。</p>

<p><a href="#pn-13.4" id="pn-13.4" class="para-num" title="点击复制链接">13.4</a> <span class="official" title="官职">文成</span>言曰：</p>

<blockquote>
<span class="quoted">"上即欲与神通，宫室被服不象神，神物不至。"</span><br>
</blockquote>

<p><a href="#pn-13.5" id="pn-13.5" class="para-num" title="点击复制链接">13.5</a> 乃作<span class="artifact" title="器物/书名">画云气车</span>，及各以胜日驾车辟恶鬼。</p>

<p><a href="#pn-13.6" id="pn-13.6" class="para-num" title="点击复制链接">13.6</a> 又作*<span class="place" title="地名">甘泉宫</span><span class="artifact" title="器物/书名">，中为</span>台室*，画天、地、<span class="mythical" title="神话/传说">泰一</span>诸神，而置祭具以致天神。</p>

<p><a href="#pn-13.7" id="pn-13.7" class="para-num" title="点击复制链接">13.7</a> 居岁馀，其方益衰，神不至。</p>

<p><a href="#pn-13.8" id="pn-13.8" class="para-num" title="点击复制链接">13.8</a> 乃为帛书以饭牛，详弗知也，言此牛腹中有奇。</p>

<p><a href="#pn-13.9" id="pn-13.9" class="para-num" title="点击复制链接">13.9</a> 杀而视之，得书，书言其怪，<span class="official" title="官职">天子</span>疑之。</p>

<p><a href="#pn-13.10" id="pn-13.10" class="para-num" title="点击复制链接">13.10</a> 有识其手书，问之人，果书。</p>

<p><a href="#pn-13.11" id="pn-13.11" class="para-num" title="点击复制链接">13.11</a> 於是诛<span class="official" title="官职">文成将军</span>而隐之。</p>

<p><a href="#pn-14" id="pn-14" class="para-num" title="点击复制链接">14</a> 其後则又作<span class="artifact" title="器物/书名">柏梁</span>、<span class="artifact" title="器物/书名">铜柱</span>、<span class="artifact" title="器物/书名">承露仙人掌</span>之属矣。</p>

<h3>神君降甘泉</h3>

<p><a href="#pn-15.1" id="pn-15.1" class="para-num" title="点击复制链接">15.1</a> <span class="official" title="官职">文成</span>死明年，<span class="official" title="官职">天子</span>病<span class="place" title="地名">鼎湖</span>甚，巫医无所不致，不愈。</p>

<p><a href="#pn-15.2" id="pn-15.2" class="para-num" title="点击复制链接">15.2</a> <span class="person" title="人名">游水发根</span>乃言曰：</p>

<blockquote>
<span class="quoted">"<span class="place" title="地名">上郡</span>有巫，病而鬼下之。"</span><br>
</blockquote>

<p><a href="#pn-15.3" id="pn-15.3" class="para-num" title="点击复制链接">15.3</a> 上召置祠之<span class="place" title="地名">甘泉</span>。</p>

<p><a href="#pn-15.4" id="pn-15.4" class="para-num" title="点击复制链接">15.4</a> 及病，使人问神君。</p>

<p><a href="#pn-15.5" id="pn-15.5" class="para-num" title="点击复制链接">15.5</a> 神君言曰：</p>

<blockquote>
<span class="quoted">"<span class="official" title="官职">天子</span>毋忧病。病少愈，强与我会<span class="place" title="地名">甘泉</span>。"</span><br>
</blockquote>

<p><a href="#pn-15.6" id="pn-15.6" class="para-num" title="点击复制链接">15.6</a> 於是病愈，遂幸<span class="place" title="地名">甘泉</span>，病良已。</p>

<p><a href="#pn-15.7" id="pn-15.7" class="para-num" title="点击复制链接">15.7</a> 大赦天下，置*<span class="place" title="地名">寿宫</span>*神君。</p>

<p><a href="#pn-15.8" id="pn-15.8" class="para-num" title="点击复制链接">15.8</a> 神君最贵者，其佐曰<span class="mythical" title="神话/传说">大禁</span>、<span class="mythical" title="神话/传说">司命</span>之属，皆从之。</p>

<p><a href="#pn-15.9" id="pn-15.9" class="para-num" title="点击复制链接">15.9</a> 非可得见，闻其音，与人言等。</p>

<p><a href="#pn-15.10" id="pn-15.10" class="para-num" title="点击复制链接">15.10</a> 时去时来，来则风肃然也。</p>

<p><a href="#pn-15.11" id="pn-15.11" class="para-num" title="点击复制链接">15.11</a> 居室帷中。</p>

<p><a href="#pn-15.12" id="pn-15.12" class="para-num" title="点击复制链接">15.12</a> 时昼言，然常以夜。</p>

<p><a href="#pn-15.13" id="pn-15.13" class="para-num" title="点击复制链接">15.13</a> <span class="official" title="官职">天子</span>祓，然后入。</p>

<p><a href="#pn-15.14" id="pn-15.14" class="para-num" title="点击复制链接">15.14</a> 因巫为主人，关饮食。</p>

<p><a href="#pn-15.15" id="pn-15.15" class="para-num" title="点击复制链接">15.15</a> 所欲者言行下。</p>

<p><a href="#pn-15.16" id="pn-15.16" class="para-num" title="点击复制链接">15.16</a> 又置*<span class="place" title="地名">寿宫</span><span class="artifact" title="器物/书名">、</span><span class="place" title="地名">北宫</span><span class="artifact" title="器物/书名">，张</span>羽旗*，设供具，以礼神君。</p>

<p><a href="#pn-15.17" id="pn-15.17" class="para-num" title="点击复制链接">15.17</a> 神君所言，上使人受书其言，命之曰<span class="quoted">"画法"</span>。</p>

<p><a href="#pn-15.18" id="pn-15.18" class="para-num" title="点击复制链接">15.18</a> 其所语，世俗之所知也，毋绝殊者，而<span class="official" title="官职">天子</span>独喜。</p>

<p><a href="#pn-15.19" id="pn-15.19" class="para-num" title="点击复制链接">15.19</a> 其事祕，世莫知也。</p>

<h3>改元</h3>

<p><a href="#pn-16" id="pn-16" class="para-num" title="点击复制链接">16</a> 其後三年，有司言元宜以天瑞命，不宜以一二数。一元曰<span class="time" title="时间">建元</span>，二元以长星曰<span class="time" title="时间">元光</span>，三元以郊得一角兽曰<span class="time" title="时间">元狩</span>云。</p>

<h2>封禅与巡幸</h2>

<h3>立后土祠</h3>

<p><a href="#pn-17.1" id="pn-17.1" class="para-num" title="点击复制链接">17.1</a> 其明年冬，<span class="official" title="官职">天子</span>郊<span class="place" title="地名">雍</span>，议曰：</p>

<blockquote>
<span class="quoted">"今上帝朕亲郊，而后土毋祀，则礼不答也。"</span><br>
</blockquote>

<p><a href="#pn-17.2" id="pn-17.2" class="para-num" title="点击复制链接">17.2</a> 有司与<span class="official" title="官职">太史公</span>、<span class="official" title="官职">祠官</span><span class="official" title="官职">宽舒</span>等议：</p>

<blockquote>
<span class="quoted">"天地牲角茧栗。今陛下亲祀后土，后土宜於泽中圜丘为五坛，坛一黄犊太牢具，已祠尽瘗，而从祠衣上黄。"</span><br>
</blockquote>

<p><a href="#pn-17.3" id="pn-17.3" class="para-num" title="点击复制链接">17.3</a> 於是<span class="official" title="官职">天子</span>遂东，始立后土祠<span class="place" title="地名">汾阴</span><span class="place" title="地名">脽</span>上，如<span class="person" title="人名">宽舒</span>等议。</p>

<p><a href="#pn-17.4" id="pn-17.4" class="para-num" title="点击复制链接">17.4</a> 上亲望拜，如上帝礼。</p>

<p><a href="#pn-17.5" id="pn-17.5" class="para-num" title="点击复制链接">17.5</a> 礼毕，<span class="official" title="官职">天子</span>遂至<span class="place" title="地名">荥阳</span>而还。</p>

<p><a href="#pn-17.6" id="pn-17.6" class="para-num" title="点击复制链接">17.6</a> 过<span class="place" title="地名">雒阳</span>，下诏曰：</p>

<blockquote>
<span class="quoted">"<span class="dynasty" title="朝代/氏族">三代</span>邈绝，远矣难存。其以三十里地封<span class="dynasty" title="朝代/氏族">周</span>後为<span class="official" title="官职">周子南君</span>，以奉先王祀焉。"</span><br>
</blockquote>

<p><a href="#pn-17.7" id="pn-17.7" class="para-num" title="点击复制链接">17.7</a> 是岁，<span class="official" title="官职">天子</span>始巡郡县，侵寻於<span class="place" title="地名">泰山</span>矣。</p>

<h3>栾大封侯</h3>

<p><a href="#pn-18.1" id="pn-18.1" class="para-num" title="点击复制链接">18.1</a> 其春，<span class="official" title="官职">乐成侯</span>上书言<span class="person" title="人名">栾大</span>。</p>

<p><a href="#pn-18.2" id="pn-18.2" class="para-num" title="点击复制链接">18.2</a> <span class="person" title="人名">栾大</span>，<span class="place" title="地名">胶东</span>宫人，故尝与<span class="official" title="官职">文成将军</span>同师，已而为<span class="official" title="官职">胶东王</span><span class="official" title="官职">尚方</span>。</p>

<p><a href="#pn-18.3" id="pn-18.3" class="para-num" title="点击复制链接">18.3</a> 而<span class="official" title="官职">乐成侯</span>姊为<span class="official" title="官职">康王</span>后，毋子。</p>

<p><a href="#pn-18.4" id="pn-18.4" class="para-num" title="点击复制链接">18.4</a> <span class="official" title="官职">康王</span>死，他姬子立为王。</p>

<p><a href="#pn-18.5" id="pn-18.5" class="para-num" title="点击复制链接">18.5</a> 而<span class="official" title="官职">康后</span>有淫行，与王不相中，相危以法。</p>

<p><a href="#pn-18.6" id="pn-18.6" class="para-num" title="点击复制链接">18.6</a> <span class="official" title="官职">康后</span>闻<span class="official" title="官职">文成</span>已死，而欲自媚於上，乃遣<span class="person" title="人名">栾大</span>因<span class="official" title="官职">乐成侯</span>求见言方。</p>

<p><a href="#pn-18.7" id="pn-18.7" class="para-num" title="点击复制链接">18.7</a> <span class="official" title="官职">天子</span>既诛<span class="official" title="官职">文成</span>，後悔恨其早死，惜其方不尽，及见<span class="person" title="人名">栾大</span>，大悦。</p>

<p><a href="#pn-18.8" id="pn-18.8" class="para-num" title="点击复制链接">18.8</a> <span class="person" title="人名">大</span>为人长美，言多方略，而敢为大言，处之不疑。</p>

<p><a href="#pn-18.9" id="pn-18.9" class="para-num" title="点击复制链接">18.9</a> <span class="person" title="人名">大</span>言曰：</p>

<blockquote>
<span class="quoted">"臣尝往来<span class="place" title="地名">海</span>中，见<span class="person" title="人名">安期</span>、<span class="person" title="人名">羡门</span>之属。顾以为臣贱，不信臣。又以为<span class="official" title="官职">康王</span>诸侯耳，不足予方。臣数言<span class="official" title="官职">康王</span>，<span class="official" title="官职">康王</span>又不用臣。臣之师曰：'黄金可成，而<span class="place" title="地名">河</span>决可塞，不死之药可得，仙人可致也。'臣恐效<span class="official" title="官职">文成</span>，则方士皆掩口，恶敢言方哉！"</span><br>
</blockquote>

<p><a href="#pn-18.10" id="pn-18.10" class="para-num" title="点击复制链接">18.10</a> 上曰：</p>

<blockquote>
<span class="quoted">"<span class="official" title="官职">文成</span>食马肝死耳。子诚能脩其方，我何爱乎！"</span><br>
</blockquote>

<p><a href="#pn-18.11" id="pn-18.11" class="para-num" title="点击复制链接">18.11</a> <span class="person" title="人名">大</span>曰：</p>

<blockquote>
<span class="quoted">"臣师非有求人，人者求之。陛下必欲致之，则贵其使者，令有亲属，以客礼待之，勿卑，使各佩其信印，乃可使通言於神人。神人尚肯邪不邪。致尊其使，然后可致也。"</span><br>
</blockquote>

<p><a href="#pn-18.12" id="pn-18.12" class="para-num" title="点击复制链接">18.12</a> 於是上使先验小方，斗旗，旗自相触击。</p>

<h3>五利将军</h3>

<p><a href="#pn-19.1" id="pn-19.1" class="para-num" title="点击复制链接">19.1</a> 是时上方忧<span class="place" title="地名">河</span>决，而黄金不就，乃拜<span class="person" title="人名">大</span>为<span class="official" title="官职">五利将军</span>。</p>

<p><a href="#pn-19.2" id="pn-19.2" class="para-num" title="点击复制链接">19.2</a> 居月馀，得四金印，佩<span class="official" title="官职">天士将军</span>、<span class="official" title="官职">地土将军</span>、<span class="official" title="官职">大通将军</span>、<span class="official" title="官职">天道将军</span>印。</p>

<p><a href="#pn-19.3" id="pn-19.3" class="para-num" title="点击复制链接">19.3</a> 制诏<span class="official" title="官职">御史</span>：</p>

<blockquote>
<span class="quoted">"昔<span class="mythical" title="神话/传说">禹</span>疏<span class="institution" title="制度">九江</span>，决<span class="institution" title="制度">四渎</span>。间者<span class="place" title="地名">河</span>溢皋陆，隄繇不息。朕临天下<span class="time" title="时间">二十有八年</span>，天若遗朕士而大通焉。<span class="institution" title="制度">乾</span>称'蜚龙'，'鸿渐于般'，意庶几与焉。其以二千户封<span class="official" title="官职">地士将军</span><span class="official" title="官职">大</span>为<span class="official" title="官职">乐通侯</span>。"</span><br>
</blockquote>

<p><a href="#pn-19.4" id="pn-19.4" class="para-num" title="点击复制链接">19.4</a> 赐<span class="official" title="官职">列侯</span>甲第，僮千人。</p>

<p><a href="#pn-19.5" id="pn-19.5" class="para-num" title="点击复制链接">19.5</a> 乘舆斥车马帷帐器物以充其家。</p>

<p><a href="#pn-19.6" id="pn-19.6" class="para-num" title="点击复制链接">19.6</a> 又以<span class="person" title="人名">卫长公主</span>妻之，赍金万斤，更名其邑曰<span class="person" title="人名">当利公主</span>。</p>

<p><a href="#pn-19.7" id="pn-19.7" class="para-num" title="点击复制链接">19.7</a> <span class="official" title="官职">天子</span>亲如<span class="official" title="官职">五利</span>之第。</p>

<p><a href="#pn-19.8" id="pn-19.8" class="para-num" title="点击复制链接">19.8</a> 使者存问所给，连属於道。</p>

<p><a href="#pn-19.9" id="pn-19.9" class="para-num" title="点击复制链接">19.9</a> 自大主将相以下，皆置酒其家，献遗之。</p>

<p><a href="#pn-19.10" id="pn-19.10" class="para-num" title="点击复制链接">19.10</a> 於是<span class="official" title="官职">天子</span>又刻玉印曰<span class="quoted">"<span class="official" title="官职">天道将军</span>"</span>，使使衣<span class="artifact" title="器物/书名">羽衣</span>，夜立白茅上，<span class="official" title="官职">五利将军</span>亦衣<span class="artifact" title="器物/书名">羽衣</span>，立白茅上受印，以示弗臣也。</p>

<p><a href="#pn-19.11" id="pn-19.11" class="para-num" title="点击复制链接">19.11</a> 而佩<span class="quoted">"天道"</span>者，且为<span class="official" title="官职">天子</span>道天神也。</p>

<p><a href="#pn-19.12" id="pn-19.12" class="para-num" title="点击复制链接">19.12</a> 於是<span class="official" title="官职">五利</span>常夜祠其家，欲以下神。</p>

<p><a href="#pn-19.13" id="pn-19.13" class="para-num" title="点击复制链接">19.13</a> 神未至而百鬼集矣，然颇能使之。</p>

<p><a href="#pn-19.14" id="pn-19.14" class="para-num" title="点击复制链接">19.14</a> 其後治装行，东入<span class="place" title="地名">海</span>，求其师云。</p>

<p><a href="#pn-19.15" id="pn-19.15" class="para-num" title="点击复制链接">19.15</a> <span class="person" title="人名">大</span>见数月，佩六印，贵振天下，而<span class="place" title="地名">海</span>上<span class="place" title="地名">燕</span><span class="place" title="地名">齐</span>之间，莫不搤捥而自言有禁方，能神仙矣。</p>

<h3>宝鼎出世</h3>

<p><a href="#pn-20.1" id="pn-20.1" class="para-num" title="点击复制链接">20.1</a> 其夏<span class="time" title="时间">六月</span>中，<span class="place" title="地名">汾阴</span>巫<span class="person" title="人名">锦</span>为民祠<span class="place" title="地名">魏</span><span class="place" title="地名">脽</span>后土营旁，见地如钩状，掊视得<span class="artifact" title="器物/书名">鼎</span>。</p>

<p><a href="#pn-20.2" id="pn-20.2" class="para-num" title="点击复制链接">20.2</a> <span class="artifact" title="器物/书名">鼎</span>大异於众<span class="artifact" title="器物/书名">鼎</span>，文镂毋款识，怪之，言吏。</p>

<p><a href="#pn-20.3" id="pn-20.3" class="para-num" title="点击复制链接">20.3</a> 吏告<span class="official" title="官职">河东太守</span><span class="official" title="官职">胜</span>，<span class="person" title="人名">胜</span>以闻。</p>

<p><a href="#pn-20.4" id="pn-20.4" class="para-num" title="点击复制链接">20.4</a> <span class="official" title="官职">天子</span>使使验问巫<span class="person" title="人名">锦</span>得<span class="artifact" title="器物/书名">鼎</span>无奸诈，乃以礼祠，迎<span class="artifact" title="器物/书名">鼎</span>至<span class="place" title="地名">甘泉</span>，从行，上荐之。</p>

<p><a href="#pn-20.5" id="pn-20.5" class="para-num" title="点击复制链接">20.5</a> 至<span class="place" title="地名">中山</span>，晏温，有黄云盖焉。</p>

<p><a href="#pn-20.6" id="pn-20.6" class="para-num" title="点击复制链接">20.6</a> 有麃过，上自射之，因以祭云。</p>

<p><a href="#pn-20.7" id="pn-20.7" class="para-num" title="点击复制链接">20.7</a> 至<span class="place" title="地名">长安</span>，公卿大夫皆议请尊宝<span class="artifact" title="器物/书名">鼎</span>。</p>

<p><a href="#pn-20.8" id="pn-20.8" class="para-num" title="点击复制链接">20.8</a> <span class="official" title="官职">天子</span>曰：</p>

<blockquote>
<span class="quoted">"间者<span class="place" title="地名">河</span>溢，岁数不登，故巡祭后土，祈为百姓育穀。今年丰庑未有报，<span class="artifact" title="器物/书名">鼎</span>曷为出哉？"</span><br>
</blockquote>

<p><a href="#pn-20.9" id="pn-20.9" class="para-num" title="点击复制链接">20.9</a> 有司皆曰：</p>

<blockquote>
<span class="quoted">"闻昔<span class="mythical" title="神话/传说">大帝</span>兴神<span class="artifact" title="器物/书名">鼎</span>一，一者一统，天地万物所系终也。<span class="mythical" title="神话/传说">黄帝</span>作宝<span class="artifact" title="器物/书名">鼎</span>三，象天地人也。<span class="mythical" title="神话/传说">禹</span>收<span class="institution" title="制度">九牧</span>之金，铸*<span class="place" title="地名">九鼎</span>*，皆尝烹上帝鬼神。遭圣则兴，迁于<span class="dynasty" title="朝代/氏族">夏</span><span class="dynasty" title="朝代/氏族">商</span>。<span class="dynasty" title="朝代/氏族">周</span>德衰，<span class="place" title="地名">宋</span>之社亡，<span class="artifact" title="器物/书名">鼎</span>乃沦伏而不见。颂云'自堂徂基，自羊徂牛；<span class="artifact" title="器物/书名">鼐</span><span class="artifact" title="器物/书名">鼎</span>及<span class="artifact" title="器物/书名">鼒</span>，不虞不骜，胡考之休'。今<span class="artifact" title="器物/书名">鼎</span>至<span class="place" title="地名">甘泉</span>，光润龙变，承休无疆。合兹<span class="place" title="地名">中山</span>，有黄白云降盖，若兽为符，路弓乘矢，集获坛下，报祠大飨。惟受命而帝者心知其意而合德焉。<span class="artifact" title="器物/书名">鼎</span>宜见於祖祢，藏於帝廷，以合明应。"</span><br>
</blockquote>

<p><a href="#pn-20.10" id="pn-20.10" class="para-num" title="点击复制链接">20.10</a> 制曰：</p>

<blockquote>
<span class="quoted">"可。"</span><br>
</blockquote>

<h3>望气求仙</h3>

<p><a href="#pn-21" id="pn-21" class="para-num" title="点击复制链接">21</a> 入<span class="place" title="地名">海</span>求<span class="mythical" title="神话/传说">蓬莱</span>者，言<span class="mythical" title="神话/传说">蓬莱</span>不远，而不能至者，殆不见其气。上乃遣望气佐侯其气云。</p>

<h3>公孙卿说封禅</h3>

<p><a href="#pn-22.1" id="pn-22.1" class="para-num" title="点击复制链接">22.1</a> 其秋，上幸<span class="place" title="地名">雍</span>，且郊。</p>

<p><a href="#pn-22.2" id="pn-22.2" class="para-num" title="点击复制链接">22.2</a> 或曰<span class="quoted">"<span class="mythical" title="神话/传说">五帝</span>，<span class="mythical" title="神话/传说">泰一</span>之佐也。宜立<span class="mythical" title="神话/传说">泰一</span>而上亲郊之"</span>。</p>

<p><a href="#pn-22.3" id="pn-22.3" class="para-num" title="点击复制链接">22.3</a> 上疑未定。</p>

<p><a href="#pn-22.4" id="pn-22.4" class="para-num" title="点击复制链接">22.4</a> <span class="place" title="地名">齐</span>人<span class="person" title="人名">公孙卿</span>曰：</p>

<blockquote>
<span class="quoted">"今年得宝<span class="artifact" title="器物/书名">鼎</span>，其冬<span class="time" title="时间">辛巳朔旦冬至</span>，与<span class="mythical" title="神话/传说">黄帝</span>时等。"</span><br>
</blockquote>

<p><a href="#pn-22.5" id="pn-22.5" class="para-num" title="点击复制链接">22.5</a> <span class="person" title="人名">卿</span>有札书曰：</p>

<blockquote>
<span class="quoted">"<span class="mythical" title="神话/传说">黄帝</span>得宝<span class="artifact" title="器物/书名">鼎</span><span class="place" title="地名">宛</span>，问於<span class="person" title="人名">鬼臾区</span>。<span class="person" title="人名">区</span>对曰：'帝得宝<span class="artifact" title="器物/书名">鼎</span>神筴，是岁<span class="time" title="时间">己酉朔旦冬至</span>，得天之纪，终而复始。'於是<span class="mythical" title="神话/传说">黄帝</span>迎日推筴，後率<span class="time" title="时间">二十岁</span>得<span class="time" title="时间">朔旦冬至</span>，凡二十推，三百八十年。<span class="mythical" title="神话/传说">黄帝</span>仙登于天。"</span><br>
</blockquote>

<p><a href="#pn-22.6" id="pn-22.6" class="para-num" title="点击复制链接">22.6</a> <span class="person" title="人名">卿</span>因<span class="person" title="人名">所忠</span>欲奏之。</p>

<p><a href="#pn-22.7" id="pn-22.7" class="para-num" title="点击复制链接">22.7</a> <span class="person" title="人名">所忠</span>视其书不经，疑其妄书，谢曰：</p>

<blockquote>
<span class="quoted">"宝<span class="artifact" title="器物/书名">鼎</span>事已决矣，尚何以为！"</span><br>
</blockquote>

<p><a href="#pn-22.8" id="pn-22.8" class="para-num" title="点击复制链接">22.8</a> <span class="person" title="人名">卿</span>因嬖人奏之。</p>

<p><a href="#pn-22.9" id="pn-22.9" class="para-num" title="点击复制链接">22.9</a> 上大说，召问<span class="person" title="人名">卿</span>。</p>

<p><a href="#pn-22.10" id="pn-22.10" class="para-num" title="点击复制链接">22.10</a> 对曰：</p>

<blockquote>
<span class="quoted">"受此书<span class="person" title="人名">申功</span>，<span class="person" title="人名">申功</span>已死。"</span><br>
</blockquote>

<p><a href="#pn-22.11" id="pn-22.11" class="para-num" title="点击复制链接">22.11</a> 上曰：</p>

<blockquote>
<span class="quoted">"<span class="person" title="人名">申功</span>何人也？"</span><br>
</blockquote>

<p><a href="#pn-22.12" id="pn-22.12" class="para-num" title="点击复制链接">22.12</a> <span class="person" title="人名">卿</span>曰：</p>

<blockquote>
<span class="quoted">"<span class="person" title="人名">申功</span>，<span class="place" title="地名">齐</span>人也。与<span class="person" title="人名">安期生</span>通，受<span class="mythical" title="神话/传说">黄帝</span>言，无书，独有此<span class="artifact" title="器物/书名">鼎</span>书。曰'<span class="dynasty" title="朝代/氏族">汉</span>兴复当<span class="mythical" title="神话/传说">黄帝</span>之时。<span class="dynasty" title="朝代/氏族">汉</span>之圣者在<span class="official" title="官职">高祖</span>之孙且曾孙也。宝<span class="artifact" title="器物/书名">鼎</span>出而与神通，<span class="institution" title="制度">封禅</span>。<span class="institution" title="制度">封禅</span>七十二王，唯<span class="mythical" title="神话/传说">黄帝</span>得上<span class="place" title="地名">泰山</span>封'。<span class="person" title="人名">申功</span>曰：'<span class="dynasty" title="朝代/氏族">汉</span>主亦当上封，上封则能仙登天矣。<span class="mythical" title="神话/传说">黄帝</span>时万诸侯，而神灵之封居七千。天下名山八，而三在蛮夷，五在中国。中国<span class="place" title="地名">华山</span>、<span class="place" title="地名">首山</span>、<span class="place" title="地名">太室</span>、<span class="place" title="地名">泰山</span>、<span class="place" title="地名">东莱</span>，此五山<span class="mythical" title="神话/传说">黄帝</span>之所常游，与神会。<span class="mythical" title="神话/传说">黄帝</span>且战且学仙。患百姓非其道，乃断斩非鬼神者。百馀岁然後得与神通。<span class="mythical" title="神话/传说">黄帝</span>郊<span class="place" title="地名">雍</span>上帝，宿三月。<span class="person" title="人名">鬼臾区</span>号<span class="official" title="官职">大鸿</span>，死葬<span class="place" title="地名">雍</span>，故<span class="place" title="地名">鸿冢</span>是也。其後於<span class="mythical" title="神话/传说">黄帝</span>接万灵<span class="place" title="地名">明廷</span>。<span class="place" title="地名">明廷</span>者，<span class="place" title="地名">甘泉</span>也。所谓<span class="place" title="地名">寒门</span>者，<span class="place" title="地名">谷口</span>也。<span class="mythical" title="神话/传说">黄帝</span>采<span class="place" title="地名">首山</span>铜，铸<span class="artifact" title="器物/书名">鼎</span><span class="place" title="地名">荆山</span>下。<span class="artifact" title="器物/书名">鼎</span>既成，有龙垂胡珣下迎<span class="mythical" title="神话/传说">黄帝</span>。<span class="mythical" title="神话/传说">黄帝</span>上骑，群臣後宫从上龙七十馀人，乃上去。馀小臣不得上，乃悉持龙珣，龙珣拔，堕<span class="mythical" title="神话/传说">黄帝</span>之弓。百姓仰望<span class="mythical" title="神话/传说">黄帝</span>既上天，乃抱其弓与龙胡珣号。故後世因名其处曰<span class="place" title="地名">鼎湖</span>，其弓曰<span class="artifact" title="器物/书名">乌号</span>。'"</span><br>
</blockquote>

<p><a href="#pn-22.13" id="pn-22.13" class="para-num" title="点击复制链接">22.13</a> 於是<span class="official" title="官职">天子</span>曰：</p>

<blockquote>
<span class="quoted">"嗟乎！吾诚得如<span class="mythical" title="神话/传说">黄帝</span>，吾视去妻子如脱鵕耳。"</span><br>
</blockquote>

<p><a href="#pn-22.14" id="pn-22.14" class="para-num" title="点击复制链接">22.14</a> 乃拜<span class="person" title="人名">卿</span>为<span class="official" title="官职">郎</span>，东使候神於<span class="place" title="地名">太室</span>。</p>

<h3>郊雍作泰一坛</h3>

<p><a href="#pn-23.1" id="pn-23.1" class="para-num" title="点击复制链接">23.1</a> 上遂郊<span class="place" title="地名">雍</span>，至<span class="place" title="地名">陇西</span>，西登<span class="place" title="地名">空桐</span>，幸<span class="place" title="地名">甘泉</span>。</p>

<p><a href="#pn-23.2" id="pn-23.2" class="para-num" title="点击复制链接">23.2</a> 令<span class="official" title="官职">祠官</span><span class="official" title="官职">宽舒</span>等具<span class="mythical" title="神话/传说">泰一</span>祠坛，坛放<span class="person" title="人名">薄忌</span><span class="mythical" title="神话/传说">泰一</span>坛，坛三垓。</p>

<p><a href="#pn-23.3" id="pn-23.3" class="para-num" title="点击复制链接">23.3</a> <span class="mythical" title="神话/传说">五帝</span>坛环居其下，各如其方，<span class="mythical" title="神话/传说">黄帝</span>西南，除八通鬼道。</p>

<p><a href="#pn-23.4" id="pn-23.4" class="para-num" title="点击复制链接">23.4</a> <span class="mythical" title="神话/传说">泰一</span>所用，如<span class="place" title="地名">雍</span>一畤物，而加醴枣脯之属，杀一犛牛以为俎豆牢具。</p>

<p><a href="#pn-23.5" id="pn-23.5" class="para-num" title="点击复制链接">23.5</a> 而<span class="mythical" title="神话/传说">五帝</span>独有俎豆醴进。</p>

<p><a href="#pn-23.6" id="pn-23.6" class="para-num" title="点击复制链接">23.6</a> 其下四方地，为餟食群神从者及<span class="mythical" title="神话/传说">北斗</span>云。</p>

<p><a href="#pn-23.7" id="pn-23.7" class="para-num" title="点击复制链接">23.7</a> 已祠，胙馀皆燎之。</p>

<p><a href="#pn-23.8" id="pn-23.8" class="para-num" title="点击复制链接">23.8</a> 其牛色白，鹿居其中，彘在鹿中，水而洎之。</p>

<p><a href="#pn-23.9" id="pn-23.9" class="para-num" title="点击复制链接">23.9</a> 祭日以牛，祭月以羊彘特。</p>

<p><a href="#pn-23.10" id="pn-23.10" class="para-num" title="点击复制链接">23.10</a> <span class="mythical" title="神话/传说">泰一</span>祝宰则衣紫及绣。</p>

<p><a href="#pn-23.11" id="pn-23.11" class="para-num" title="点击复制链接">23.11</a> <span class="mythical" title="神话/传说">五帝</span>各如其色，日赤，月白。</p>

<h3>始郊拜泰一</h3>

<p><a href="#pn-24.1" id="pn-24.1" class="para-num" title="点击复制链接">24.1</a> <span class="time" title="时间">十一月辛已朔旦冬至</span>，昧爽，<span class="official" title="官职">天子</span>始郊拜<span class="mythical" title="神话/传说">泰一</span>。</p>

<p><a href="#pn-24.2" id="pn-24.2" class="para-num" title="点击复制链接">24.2</a> 朝朝日，夕夕月，则揖；而见<span class="mythical" title="神话/传说">泰一</span>如<span class="place" title="地名">雍</span>礼。</p>

<p><a href="#pn-24.3" id="pn-24.3" class="para-num" title="点击复制链接">24.3</a> 其赞飨曰：</p>

<blockquote>
<span class="quoted">"天始以宝<span class="artifact" title="器物/书名">鼎</span>神筴授<span class="official" title="官职">皇帝</span>，朔而又朔，终而复始，<span class="official" title="官职">皇帝</span>敬拜见焉。"</span><br>
</blockquote>

<p><a href="#pn-24.4" id="pn-24.4" class="para-num" title="点击复制链接">24.4</a> 而衣上黄。</p>

<p><a href="#pn-24.5" id="pn-24.5" class="para-num" title="点击复制链接">24.5</a> 其祠列火满坛，坛旁烹炊具。</p>

<p><a href="#pn-24.6" id="pn-24.6" class="para-num" title="点击复制链接">24.6</a> 有司云<span class="quoted">"祠上有光焉"</span>。</p>

<p><a href="#pn-24.7" id="pn-24.7" class="para-num" title="点击复制链接">24.7</a> 公卿言<span class="quoted">"<span class="official" title="官职">皇帝</span>始郊见<span class="mythical" title="神话/传说">泰一</span><span class="place" title="地名">云阳</span>，有司奉<span class="artifact" title="器物/书名">瑄玉</span>嘉牲荐飨。是夜有美光，及昼，黄气上属天。"</span></p>

<p><a href="#pn-24.8" id="pn-24.8" class="para-num" title="点击复制链接">24.8</a> <span class="official" title="官职">太史公</span>、<span class="official" title="官职">祠官</span><span class="official" title="官职">宽舒</span>等曰：</p>

<blockquote>
<span class="quoted">"神灵之休，祐福兆祥，宜因此地光域立泰畤坛以明应。令<span class="official" title="官职">太祝</span>领，及腊间祠。<span class="time" title="时间">三岁</span><span class="official" title="官职">天子</span>一郊见。"</span><br>
</blockquote>

<h3>灵旗与诛五利</h3>

<p><a href="#pn-25.1" id="pn-25.1" class="para-num" title="点击复制链接">25.1</a> 其秋，为伐<span class="tribe" title="族群">南越</span>，告祷<span class="mythical" title="神话/传说">泰一</span>，以牡荆画<span class="artifact" title="器物/书名">幡</span>日月<span class="mythical" title="神话/传说">北斗</span>登龙，以象<span class="mythical" title="神话/传说">天一三星</span>，为<span class="mythical" title="神话/传说">泰一</span>锋，名曰<span class="quoted">"<span class="artifact" title="器物/书名">灵旗</span>"</span>。</p>

<p><a href="#pn-25.2" id="pn-25.2" class="para-num" title="点击复制链接">25.2</a> 为兵祷，则<span class="official" title="官职">太史</span>奉以指所伐国。</p>

<p><a href="#pn-25.3" id="pn-25.3" class="para-num" title="点击复制链接">25.3</a> 而<span class="official" title="官职">五利将军</span>使不敢入<span class="place" title="地名">海</span>，之<span class="place" title="地名">泰山</span>祠。</p>

<p><a href="#pn-25.4" id="pn-25.4" class="para-num" title="点击复制链接">25.4</a> 上使人微随验，实无所见。</p>

<p><a href="#pn-25.5" id="pn-25.5" class="para-num" title="点击复制链接">25.5</a> <span class="official" title="官职">五利</span>妄言见其师，其方尽，多不雠。</p>

<p><a href="#pn-25.6" id="pn-25.6" class="para-num" title="点击复制链接">25.6</a> 上乃诛<span class="official" title="官职">五利</span>。</p>

<h3>缑氏见迹</h3>

<p><a href="#pn-26.1" id="pn-26.1" class="para-num" title="点击复制链接">26.1</a> 其冬，<span class="person" title="人名">公孙卿</span>候神<span class="place" title="地名">河南</span>，见仙人迹<span class="place" title="地名">缑氏</span>城上，有物若雉，往来城上。</p>

<p><a href="#pn-26.2" id="pn-26.2" class="para-num" title="点击复制链接">26.2</a> <span class="official" title="官职">天子</span>亲幸<span class="place" title="地名">缑氏</span>城视迹。</p>

<p><a href="#pn-26.3" id="pn-26.3" class="para-num" title="点击复制链接">26.3</a> 问<span class="person" title="人名">卿</span>：</p>

<blockquote>
<span class="quoted">"得毋效<span class="official" title="官职">文成</span>、<span class="official" title="官职">五利</span>乎？"</span><br>
</blockquote>

<p><a href="#pn-26.4" id="pn-26.4" class="para-num" title="点击复制链接">26.4</a> <span class="person" title="人名">卿</span>曰：</p>

<blockquote>
<span class="quoted">"仙者非有求人主，人主求之。其道非少宽假，神不来。言神事，事如迂诞，积以岁乃可致。"</span><br>
</blockquote>

<p><a href="#pn-26.5" id="pn-26.5" class="para-num" title="点击复制链接">26.5</a> 於是郡国各除道，缮治宫观名山神祠所，以望幸矣。</p>

<h3>灭南越兴乐舞</h3>

<p><a href="#pn-27.1" id="pn-27.1" class="para-num" title="点击复制链接">27.1</a> 其年，既灭<span class="tribe" title="族群">南越</span>，上有嬖臣<span class="person" title="人名">李延年</span>以好音见。</p>

<p><a href="#pn-27.2" id="pn-27.2" class="para-num" title="点击复制链接">27.2</a> 上善之，下公卿议，曰：</p>

<blockquote>
<span class="quoted">"民间祠尚有鼓舞之乐，今郊祠而无乐，岂称乎？"</span><br>
</blockquote>

<p><a href="#pn-27.3" id="pn-27.3" class="para-num" title="点击复制链接">27.3</a> 公卿曰：</p>

<blockquote>
<span class="quoted">"古者祀天地皆有乐，而神祇可得而礼。"</span><br>
</blockquote>

<p><a href="#pn-27.4" id="pn-27.4" class="para-num" title="点击复制链接">27.4</a> 或曰：</p>

<blockquote>
<span class="quoted">"<span class="mythical" title="神话/传说">泰帝</span>使<span class="mythical" title="神话/传说">素女</span>鼓<span class="artifact" title="器物/书名">五十弦瑟</span>，悲，帝禁不止，故破其<span class="artifact" title="器物/书名">瑟</span>为<span class="artifact" title="器物/书名">二十五弦</span>。"</span><br>
</blockquote>

<p><a href="#pn-27.5" id="pn-27.5" class="para-num" title="点击复制链接">27.5</a> 於是塞<span class="tribe" title="族群">南越</span>，祷祠<span class="mythical" title="神话/传说">泰一</span>、后土，始用乐舞，益召歌兒，作<span class="artifact" title="器物/书名">二十五弦</span>及<span class="artifact" title="器物/书名">箜篌瑟</span>自此起。</p>

<h3>北巡朔方</h3>

<p><a href="#pn-28.1" id="pn-28.1" class="para-num" title="点击复制链接">28.1</a> 其来年冬，上议曰：</p>

<blockquote>
<span class="quoted">"古者先振兵泽旅，然後<span class="institution" title="制度">封禅</span>。"</span><br>
</blockquote>

<p><a href="#pn-28.2" id="pn-28.2" class="para-num" title="点击复制链接">28.2</a> 乃遂北巡<span class="place" title="地名">朔方</span>，勒兵十馀万，还祭<span class="mythical" title="神话/传说">黄帝</span>冢<span class="place" title="地名">桥山</span>，泽兵<span class="place" title="地名">须如</span>。</p>

<p><a href="#pn-28.3" id="pn-28.3" class="para-num" title="点击复制链接">28.3</a> 上曰：</p>

<blockquote>
<span class="quoted">"吾闻<span class="mythical" title="神话/传说">黄帝</span>不死，今有冢，何也？"</span><br>
</blockquote>

<p><a href="#pn-28.4" id="pn-28.4" class="para-num" title="点击复制链接">28.4</a> 或对曰：</p>

<blockquote>
<span class="quoted">"<span class="mythical" title="神话/传说">黄帝</span>已仙上天，群臣葬其衣冠。"</span><br>
</blockquote>

<p><a href="#pn-28.5" id="pn-28.5" class="para-num" title="点击复制链接">28.5</a> 即至<span class="place" title="地名">甘泉</span>，为且用事<span class="place" title="地名">泰山</span>，先类祠<span class="mythical" title="神话/传说">泰一</span>。</p>

<h3>封禅仪礼之争</h3>

<p><a href="#pn-29.1" id="pn-29.1" class="para-num" title="点击复制链接">29.1</a> 自得宝<span class="artifact" title="器物/书名">鼎</span>，上与公卿诸生议<span class="institution" title="制度">封禅</span>。</p>

<p><a href="#pn-29.2" id="pn-29.2" class="para-num" title="点击复制链接">29.2</a> <span class="institution" title="制度">封禅</span>用希旷绝，莫知其仪礼，而群儒采<span class="institution" title="制度">封禅</span><span class="institution" title="制度">尚书</span>、<span class="institution" title="制度">周官</span>、<span class="institution" title="制度">王制</span>之望祀射牛事。</p>

<p><a href="#pn-29.3" id="pn-29.3" class="para-num" title="点击复制链接">29.3</a> <span class="place" title="地名">齐</span>人<span class="person" title="人名">丁公</span>年九十馀，曰：</p>

<blockquote>
<span class="quoted">"封者，合不死之名也。<span class="dynasty" title="朝代/氏族">秦</span><span class="official" title="官职">皇帝</span>不得上封。陛下必欲上，稍上即无风雨，遂上封矣。"</span><br>
</blockquote>

<p><a href="#pn-29.4" id="pn-29.4" class="para-num" title="点击复制链接">29.4</a> 上於是乃令诸儒习射牛，草<span class="institution" title="制度">封禅</span>仪。</p>

<p><a href="#pn-29.5" id="pn-29.5" class="para-num" title="点击复制链接">29.5</a> 数年，至且行。</p>

<p><a href="#pn-29.6" id="pn-29.6" class="para-num" title="点击复制链接">29.6</a> <span class="official" title="官职">天子</span>既闻<span class="person" title="人名">公孙卿</span>及方士之言，<span class="mythical" title="神话/传说">黄帝</span>以上<span class="institution" title="制度">封禅</span>，皆致怪物与神通，欲放<span class="mythical" title="神话/传说">黄帝</span>以尝接神仙人<span class="mythical" title="神话/传说">蓬莱</span>士，高世比德於<span class="institution" title="制度">九皇</span>，而颇采儒术以文之。</p>

<p><a href="#pn-29.7" id="pn-29.7" class="para-num" title="点击复制链接">29.7</a> 群儒既以不能辩明<span class="institution" title="制度">封禅</span>事，又牵拘於<span class="institution" title="制度">诗书</span>古文而不敢骋。</p>

<p><a href="#pn-29.8" id="pn-29.8" class="para-num" title="点击复制链接">29.8</a> 上为封祠器示群儒，群儒或曰<span class="quoted">"不与古同"</span>，<span class="person" title="人名">徐偃</span>又曰<span class="quoted">"<span class="official" title="官职">太常</span>诸生行礼不如<span class="place" title="地名">鲁</span>善"</span>，<span class="person" title="人名">周霸</span>属图封事，於是上绌<span class="person" title="人名">偃</span>、<span class="person" title="人名">霸</span>，尽罢诸儒弗用。</p>

<h3>封泰山</h3>

<p><a href="#pn-30.1" id="pn-30.1" class="para-num" title="点击复制链接">30.1</a> <span class="time" title="时间">三月</span>，遂东幸<span class="place" title="地名">缑氏</span>，礼登<span class="place" title="地名">中岳</span><span class="place" title="地名">太室</span>。</p>

<p><a href="#pn-30.2" id="pn-30.2" class="para-num" title="点击复制链接">30.2</a> 从官在山下闻若有言<span class="quoted">"万岁"</span>云。</p>

<p><a href="#pn-30.3" id="pn-30.3" class="para-num" title="点击复制链接">30.3</a> 问上，上不言；问下，下不言。</p>

<p><a href="#pn-30.4" id="pn-30.4" class="para-num" title="点击复制链接">30.4</a> 於是以三百户封<span class="place" title="地名">太室</span>奉祠，命曰<span class="place" title="地名">崇高邑</span>。</p>

<p><a href="#pn-30.5" id="pn-30.5" class="para-num" title="点击复制链接">30.5</a> 东上<span class="place" title="地名">泰山</span>，山之草木叶未生，乃令人上石立之<span class="place" title="地名">泰山</span>颠。</p>

<h3>东巡海上</h3>

<p><a href="#pn-31.1" id="pn-31.1" class="para-num" title="点击复制链接">31.1</a> 上遂东巡<span class="place" title="地名">海</span>上，行礼祠<span class="institution" title="制度">八神</span>。</p>

<p><a href="#pn-31.2" id="pn-31.2" class="para-num" title="点击复制链接">31.2</a> <span class="place" title="地名">齐</span>人之上疏言神怪奇方者以万数，然无验者。</p>

<p><a href="#pn-31.3" id="pn-31.3" class="para-num" title="点击复制链接">31.3</a> 乃益发船，令言<span class="place" title="地名">海</span>中神山者数千人求<span class="mythical" title="神话/传说">蓬莱</span>神人。</p>

<p><a href="#pn-31.4" id="pn-31.4" class="para-num" title="点击复制链接">31.4</a> <span class="person" title="人名">公孙卿</span>持节常先行候名山，至<span class="place" title="地名">东莱</span>，言夜见一人，长数丈，就之则不见，见其迹甚大，类禽兽云。</p>

<p><a href="#pn-31.5" id="pn-31.5" class="para-num" title="点击复制链接">31.5</a> 群臣有言见一老父牵狗，言<span class="quoted">"吾欲见巨公"</span>，已忽不见。</p>

<p><a href="#pn-31.6" id="pn-31.6" class="para-num" title="点击复制链接">31.6</a> 上既见大迹，未信，及群臣有言老父，则大以为仙人也。</p>

<p><a href="#pn-31.7" id="pn-31.7" class="para-num" title="点击复制链接">31.7</a> 宿留<span class="place" title="地名">海</span>上，与方士传车及间使求仙人以千数。</p>

<h3>封禅礼</h3>

<p><a href="#pn-32.1" id="pn-32.1" class="para-num" title="点击复制链接">32.1</a> <span class="time" title="时间">四月</span>，还至<span class="place" title="地名">奉高</span>。</p>

<p><a href="#pn-32.2" id="pn-32.2" class="para-num" title="点击复制链接">32.2</a> 上念诸儒及方士言<span class="institution" title="制度">封禅</span>人人殊，不经，难施行。</p>

<p><a href="#pn-32.3" id="pn-32.3" class="para-num" title="点击复制链接">32.3</a> <span class="official" title="官职">天子</span>至<span class="place" title="地名">梁父</span>，礼祠地主。</p>

<p><a href="#pn-32.4" id="pn-32.4" class="para-num" title="点击复制链接">32.4</a> <span class="time" title="时间">乙卯</span>，令<span class="official" title="官职">侍中</span>儒者皮弁荐绅，射牛行事。</p>

<p><a href="#pn-32.5" id="pn-32.5" class="para-num" title="点击复制链接">32.5</a> 封<span class="place" title="地名">泰山</span>下东方，如郊祠<span class="mythical" title="神话/传说">泰一</span>之礼。</p>

<p><a href="#pn-32.6" id="pn-32.6" class="para-num" title="点击复制链接">32.6</a> 封广丈二尺，高九尺，其下则有<span class="artifact" title="器物/书名">玉牒</span>书，书祕。</p>

<p><a href="#pn-32.7" id="pn-32.7" class="para-num" title="点击复制链接">32.7</a> 礼毕，<span class="official" title="官职">天子</span>独与<span class="official" title="官职">侍中</span><span class="official" title="官职">奉车子侯</span>上<span class="place" title="地名">泰山</span>，亦有封。</p>

<p><a href="#pn-32.8" id="pn-32.8" class="para-num" title="点击复制链接">32.8</a> 其事皆禁。</p>

<p><a href="#pn-32.9" id="pn-32.9" class="para-num" title="点击复制链接">32.9</a> 明日，下阴道。</p>

<p><a href="#pn-32.10" id="pn-32.10" class="para-num" title="点击复制链接">32.10</a> <span class="time" title="时间">丙辰</span>，禅<span class="place" title="地名">泰山</span>下阯东北<span class="place" title="地名">肃然山</span>，如祭后土礼。</p>

<p><a href="#pn-32.11" id="pn-32.11" class="para-num" title="点击复制链接">32.11</a> <span class="official" title="官职">天子</span>皆亲拜见，衣上黄而尽用乐焉。</p>

<p><a href="#pn-32.12" id="pn-32.12" class="para-num" title="点击复制链接">32.12</a> <span class="place" title="地名">江淮</span>间一茅三脊为神藉。</p>

<p><a href="#pn-32.13" id="pn-32.13" class="para-num" title="点击复制链接">32.13</a> 五色土益杂封。</p>

<p><a href="#pn-32.14" id="pn-32.14" class="para-num" title="点击复制链接">32.14</a> 纵远方奇兽蜚禽及白雉诸物，颇以加祠。</p>

<p><a href="#pn-32.15" id="pn-32.15" class="para-num" title="点击复制链接">32.15</a> 兕旄牛犀象之属弗用。</p>

<p><a href="#pn-32.16" id="pn-32.16" class="para-num" title="点击复制链接">32.16</a> 皆至<span class="place" title="地名">泰山</span>然后去。</p>

<p><a href="#pn-32.17" id="pn-32.17" class="para-num" title="点击复制链接">32.17</a> <span class="institution" title="制度">封禅</span>祠，其夜若有光，昼有白云起封中。</p>

<h3>封禅后诏令</h3>

<p><a href="#pn-33.1" id="pn-33.1" class="para-num" title="点击复制链接">33.1</a> <span class="official" title="官职">天子</span>从<span class="institution" title="制度">封禅</span>还，坐<span class="artifact" title="器物/书名">明堂</span>，群臣更上寿。</p>

<p><a href="#pn-33.2" id="pn-33.2" class="para-num" title="点击复制链接">33.2</a> 於是制诏<span class="official" title="官职">御史</span>：</p>

<blockquote>
<span class="quoted">"朕以眇眇之身承至尊，兢兢焉惧弗任。维德菲薄，不明于礼乐。脩祀<span class="mythical" title="神话/传说">泰一</span>，若有象景光，箓如有望，依依震於怪物，欲止不敢，遂登封<span class="place" title="地名">泰山</span>，至於<span class="place" title="地名">梁父</span>，而后禅<span class="place" title="地名">肃然</span>。自新，嘉与士大夫更始，赐民百户牛一酒十石，加年八十孤寡布帛二匹。复<span class="place" title="地名">博</span>、<span class="place" title="地名">奉高</span>、<span class="place" title="地名">蛇丘</span>、<span class="place" title="地名">历城</span>，毋出今年租税。其赦天下，如<span class="time" title="时间">乙卯</span>赦令。行所过毋有复作。事在二年前，皆勿听治。"</span><br>
</blockquote>

<p><a href="#pn-33.3" id="pn-33.3" class="para-num" title="点击复制链接">33.3</a> 又下诏曰：</p>

<blockquote>
<span class="quoted">"古者<span class="official" title="官职">天子</span><span class="time" title="时间">五载</span>一<span class="institution" title="制度">巡狩</span>，用事<span class="place" title="地名">泰山</span>，诸侯有朝宿地。其令诸侯各治邸<span class="place" title="地名">泰山</span>下。"</span><br>
</blockquote>

<h3>封禅后东至海上</h3>

<p><a href="#pn-34.1" id="pn-34.1" class="para-num" title="点击复制链接">34.1</a> <span class="official" title="官职">天子</span>既已<span class="institution" title="制度">封禅</span><span class="place" title="地名">泰山</span>，无风雨菑，而方士更言<span class="mythical" title="神话/传说">蓬莱</span>诸神山若将可得，於是上欣然庶几遇之，乃复东至<span class="place" title="地名">海</span>上望，冀遇<span class="mythical" title="神话/传说">蓬莱</span>焉。</p>

<p><a href="#pn-34.2" id="pn-34.2" class="para-num" title="点击复制链接">34.2</a> <span class="official" title="官职">奉车子侯</span>暴病，一日死。</p>

<p><a href="#pn-34.3" id="pn-34.3" class="para-num" title="点击复制链接">34.3</a> 上乃遂去，并<span class="place" title="地名">海</span>上，北至<span class="place" title="地名">碣石</span>，巡自<span class="place" title="地名">辽西</span>，历北边至<span class="place" title="地名">九原</span>。</p>

<p><a href="#pn-34.4" id="pn-34.4" class="para-num" title="点击复制链接">34.4</a> <span class="time" title="时间">五月</span>，返至<span class="place" title="地名">甘泉</span>。</p>

<p><a href="#pn-34.5" id="pn-34.5" class="para-num" title="点击复制链接">34.5</a> 有司言宝<span class="artifact" title="器物/书名">鼎</span>出为<span class="time" title="时间">元鼎</span>，以今年为<span class="time" title="时间">元封元年</span>。</p>

<h3>德星昭见</h3>

<p><a href="#pn-35.1" id="pn-35.1" class="para-num" title="点击复制链接">35.1</a> 其秋，有星茀于<span class="astronomy" title="天文/历法">东井</span>。</p>

<p><a href="#pn-35.2" id="pn-35.2" class="para-num" title="点击复制链接">35.2</a> 後十馀日，有星茀于<span class="astronomy" title="天文/历法">三能</span>。</p>

<p><a href="#pn-35.3" id="pn-35.3" class="para-num" title="点击复制链接">35.3</a> 望气<span class="person" title="人名">王朔</span>言：</p>

<blockquote>
<span class="quoted">"候独见其星出如瓠，食顷复入焉。"</span><br>
</blockquote>

<p><a href="#pn-35.4" id="pn-35.4" class="para-num" title="点击复制链接">35.4</a> 有司言曰：</p>

<blockquote>
<span class="quoted">"陛下建<span class="dynasty" title="朝代/氏族">汉</span>家<span class="institution" title="制度">封禅</span>，天其报德星云嘒"</span><br>
</blockquote>

<p><a href="#pn-36" id="pn-36" class="para-num" title="点击复制链接">36</a> 其来年冬，郊<span class="place" title="地名">雍</span><span class="mythical" title="神话/传说">五帝</span>，还，拜祝祠<span class="mythical" title="神话/传说">泰一</span>。赞飨曰：</p>

<blockquote>
<span class="quoted">"德星昭衍，厥维休祥。寿星仍出，渊耀光明。信星昭见，<span class="official" title="官职">皇帝</span>敬拜<span class="official" title="官职">太祝</span>之飨。"</span><br>
</blockquote>

<h2>神仙与方术</h2>

<h3>东莱见神人</h3>

<p><a href="#pn-37.1" id="pn-37.1" class="para-num" title="点击复制链接">37.1</a> 其春，<span class="person" title="人名">公孙卿</span>言见神人<span class="place" title="地名">东莱</span>山，若云<span class="quoted">"见<span class="official" title="官职">天子</span>"</span>。</p>

<p><a href="#pn-37.2" id="pn-37.2" class="para-num" title="点击复制链接">37.2</a> <span class="official" title="官职">天子</span>於是幸<span class="place" title="地名">缑氏</span>城，拜<span class="person" title="人名">卿</span>为<span class="official" title="官职">中大夫</span>。</p>

<p><a href="#pn-37.3" id="pn-37.3" class="para-num" title="点击复制链接">37.3</a> 遂至<span class="place" title="地名">东莱</span>，宿留之数日，毋所见，见大人迹。</p>

<p><a href="#pn-37.4" id="pn-37.4" class="para-num" title="点击复制链接">37.4</a> 复遣方士求神怪采芝药以千数。</p>

<p><a href="#pn-37.5" id="pn-37.5" class="para-num" title="点击复制链接">37.5</a> 是岁旱。</p>

<p><a href="#pn-37.6" id="pn-37.6" class="para-num" title="点击复制链接">37.6</a> 於是<span class="official" title="官职">天子</span>既出毋名，乃祷<span class="place" title="地名">万里沙</span>，过祠<span class="place" title="地名">泰山</span>。</p>

<p><a href="#pn-37.7" id="pn-37.7" class="para-num" title="点击复制链接">37.7</a> 还至<span class="place" title="地名">瓠子</span>，自临塞决<span class="place" title="地名">河</span>，留二日，沈祠而去。</p>

<p><a href="#pn-37.8" id="pn-37.8" class="para-num" title="点击复制链接">37.8</a> 使二卿将卒塞决<span class="place" title="地名">河</span>，<span class="place" title="地名">河</span>徙二渠，复<span class="mythical" title="神话/传说">禹</span>之故迹焉。</p>

<h3>越祠鸡卜</h3>

<p><a href="#pn-38.1" id="pn-38.1" class="para-num" title="点击复制链接">38.1</a> 是时既灭<span class="tribe" title="族群">南越</span>，<span class="tribe" title="族群">越</span>人<span class="person" title="人名">勇之</span>乃言<span class="quoted">"<span class="tribe" title="族群">越</span>人俗信鬼，而其祠皆见鬼，数有效。昔<span class="official" title="官职">东瓯王</span>敬鬼，寿至百六十岁。後世谩怠，故衰秏"</span>。</p>

<p><a href="#pn-38.2" id="pn-38.2" class="para-num" title="点击复制链接">38.2</a> 乃令<span class="tribe" title="族群">越</span>巫立<span class="tribe" title="族群">越</span>祝祠，安台无坛，亦祠天神上帝百鬼，而以鸡卜。</p>

<p><a href="#pn-38.3" id="pn-38.3" class="para-num" title="点击复制链接">38.3</a> 上信之，<span class="tribe" title="族群">越</span>祠鸡卜始用焉。</p>

<h3>通天台与芝草</h3>

<p><a href="#pn-39.1" id="pn-39.1" class="para-num" title="点击复制链接">39.1</a> <span class="person" title="人名">公孙卿</span>曰：</p>

<blockquote>
<span class="quoted">"仙人可见，而上往常遽，以故不见。今陛下可为观，如<span class="place" title="地名">缑氏</span>城，置脯枣，神人宜可致。且仙人好楼居。"</span><br>
</blockquote>

<p><a href="#pn-39.2" id="pn-39.2" class="para-num" title="点击复制链接">39.2</a> 於是上令<span class="place" title="地名">长安</span>则作<span class="artifact" title="器物/书名">蜚廉桂观</span>，<span class="place" title="地名">甘泉</span>则作<span class="artifact" title="器物/书名">益延寿观</span>，使<span class="person" title="人名">卿</span>持节设具而候神人，乃作<span class="artifact" title="器物/书名">通天台</span>，置祠具其下，将招来神仙之属。</p>

<p><a href="#pn-39.3" id="pn-39.3" class="para-num" title="点击复制链接">39.3</a> 於是<span class="place" title="地名">甘泉</span>更置前殿，始广诸宫室。</p>

<p><a href="#pn-39.4" id="pn-39.4" class="para-num" title="点击复制链接">39.4</a> 夏，有芝生殿防内中。</p>

<p><a href="#pn-39.5" id="pn-39.5" class="para-num" title="点击复制链接">39.5</a> <span class="official" title="官职">天子</span>为塞<span class="place" title="地名">河</span>，兴<span class="artifact" title="器物/书名">通天台</span>，若有光云，乃下诏曰：</p>

<blockquote>
<span class="quoted">"<span class="place" title="地名">甘泉</span>防生芝九茎，赦天下，毋有复作。"</span><br>
</blockquote>

<h3>旱与尊祠灵星</h3>

<p><a href="#pn-40.1" id="pn-40.1" class="para-num" title="点击复制链接">40.1</a> 其明年，伐<span class="tribe" title="族群">朝鲜</span>。</p>

<p><a href="#pn-40.2" id="pn-40.2" class="para-num" title="点击复制链接">40.2</a> 夏，旱。</p>

<p><a href="#pn-40.3" id="pn-40.3" class="para-num" title="点击复制链接">40.3</a> <span class="person" title="人名">公孙卿</span>曰：</p>

<blockquote>
<span class="quoted">"<span class="mythical" title="神话/传说">黄帝</span>时封则天旱，乾封三年。"</span><br>
</blockquote>

<p><a href="#pn-40.4" id="pn-40.4" class="para-num" title="点击复制链接">40.4</a> 上乃下诏曰：</p>

<blockquote>
<span class="quoted">"天旱，意乾封乎？其令天下尊祠<span class="astronomy" title="天文/历法">灵星</span>焉。"</span><br>
</blockquote>

<h3>巡南郡登南岳</h3>

<p><a href="#pn-41.1" id="pn-41.1" class="para-num" title="点击复制链接">41.1</a> 其明年，上郊<span class="place" title="地名">雍</span>，通<span class="place" title="地名">回中</span>道，巡之。</p>

<p><a href="#pn-41.2" id="pn-41.2" class="para-num" title="点击复制链接">41.2</a> <span class="time" title="时间">春</span>，至<span class="place" title="地名">鸣泽</span>，从<span class="place" title="地名">西河</span>归。</p>

<p><a href="#pn-42.1" id="pn-42.1" class="para-num" title="点击复制链接">42.1</a> 其明年冬，上巡<span class="place" title="地名">南郡</span>，至<span class="place" title="地名">江陵</span>而东。</p>

<p><a href="#pn-42.2" id="pn-42.2" class="para-num" title="点击复制链接">42.2</a> 登礼<span class="place" title="地名">潜</span>之<span class="place" title="地名">天柱山</span>，号曰<span class="institution" title="制度">南岳</span>。</p>

<p><a href="#pn-42.3" id="pn-42.3" class="para-num" title="点击复制链接">42.3</a> 浮<span class="place" title="地名">江</span>，自<span class="place" title="地名">寻阳</span>出<span class="place" title="地名">枞阳</span>，过<span class="place" title="地名">彭蠡</span>，祀其名山川。</p>

<p><a href="#pn-42.4" id="pn-42.4" class="para-num" title="点击复制链接">42.4</a> 北至<span class="place" title="地名">琅邪</span>，并<span class="place" title="地名">海</span>上。</p>

<p><a href="#pn-42.5" id="pn-42.5" class="para-num" title="点击复制链接">42.5</a> <span class="time" title="时间">四月</span>中，至<span class="place" title="地名">奉高</span>脩封焉。</p>

<h3>明堂图与修封</h3>

<p><a href="#pn-43.1" id="pn-43.1" class="para-num" title="点击复制链接">43.1</a> 初，<span class="official" title="官职">天子</span>封<span class="place" title="地名">泰山</span>，<span class="place" title="地名">泰山</span>东北阯古时有<span class="artifact" title="器物/书名">明堂</span>处，处险不敞。</p>

<p><a href="#pn-43.2" id="pn-43.2" class="para-num" title="点击复制链接">43.2</a> 上欲治<span class="artifact" title="器物/书名">明堂</span><span class="place" title="地名">奉高</span>旁，未晓其制度。</p>

<p><a href="#pn-43.3" id="pn-43.3" class="para-num" title="点击复制链接">43.3</a> <span class="place" title="地名">济南</span>人<span class="person" title="人名">公玉带</span>上<span class="mythical" title="神话/传说">黄帝</span>时<span class="artifact" title="器物/书名">明堂</span>图。</p>

<p><a href="#pn-43.4" id="pn-43.4" class="para-num" title="点击复制链接">43.4</a> <span class="artifact" title="器物/书名">明堂</span>图中有一殿，四面无壁，以茅盖，通水，圜宫垣为衤复道，上有楼，从西南入，命曰<span class="place" title="地名">昆仑</span>，<span class="official" title="官职">天子</span>从之入，以拜祠上帝焉。</p>

<p><a href="#pn-43.5" id="pn-43.5" class="para-num" title="点击复制链接">43.5</a> 於是上令<span class="place" title="地名">奉高</span>作<span class="artifact" title="器物/书名">明堂</span><span class="place" title="地名">汶</span>上，如<span class="person" title="人名">带</span>图。</p>

<p><a href="#pn-43.6" id="pn-43.6" class="para-num" title="点击复制链接">43.6</a> 及<span class="time" title="时间">五年</span>脩封，则祠<span class="mythical" title="神话/传说">泰一</span>、<span class="mythical" title="神话/传说">五帝</span>於<span class="artifact" title="器物/书名">明堂</span>上坐，令<span class="official" title="官职">高皇帝</span>祠坐对之。</p>

<p><a href="#pn-43.7" id="pn-43.7" class="para-num" title="点击复制链接">43.7</a> 祠后土於下房，以二十太牢。</p>

<p><a href="#pn-43.8" id="pn-43.8" class="para-num" title="点击复制链接">43.8</a> <span class="official" title="官职">天子</span>从<span class="place" title="地名">昆仑</span>道入，始拜<span class="artifact" title="器物/书名">明堂</span>如郊礼。</p>

<p><a href="#pn-43.9" id="pn-43.9" class="para-num" title="点击复制链接">43.9</a> 礼毕，燎堂下。</p>

<p><a href="#pn-43.10" id="pn-43.10" class="para-num" title="点击复制链接">43.10</a> 而上又上<span class="place" title="地名">泰山</span>，有祕祠其颠。</p>

<p><a href="#pn-43.11" id="pn-43.11" class="para-num" title="点击复制链接">43.11</a> 而<span class="place" title="地名">泰山</span>下祠<span class="mythical" title="神话/传说">五帝</span>，各如其方，<span class="mythical" title="神话/传说">黄帝</span>并<span class="mythical" title="神话/传说">赤帝</span>，而有司侍祠焉。</p>

<p><a href="#pn-43.12" id="pn-43.12" class="para-num" title="点击复制链接">43.12</a> <span class="place" title="地名">泰山</span>上举火，下悉应之。</p>

<h3>推历与禅高里</h3>

<p><a href="#pn-44.1" id="pn-44.1" class="para-num" title="点击复制链接">44.1</a> 其後二岁，<span class="time" title="时间">十一月甲子朔旦冬至</span>，推历者以本统。</p>

<p><a href="#pn-44.2" id="pn-44.2" class="para-num" title="点击复制链接">44.2</a> <span class="official" title="官职">天子</span>亲至<span class="place" title="地名">泰山</span>，以<span class="time" title="时间">十一月甲子朔旦冬至</span>日祠上帝<span class="artifact" title="器物/书名">明堂</span>，每脩<span class="institution" title="制度">封禅</span>。</p>

<p><a href="#pn-44.3" id="pn-44.3" class="para-num" title="点击复制链接">44.3</a> 其赞飨曰：</p>

<blockquote>
<span class="quoted">"天增授<span class="official" title="官职">皇帝</span>泰元神筴，周而复始。<span class="official" title="官职">皇帝</span>敬拜<span class="mythical" title="神话/传说">泰一</span>。"</span><br>
</blockquote>

<p><a href="#pn-44.4" id="pn-44.4" class="para-num" title="点击复制链接">44.4</a> 东至<span class="place" title="地名">海</span>上，考入<span class="place" title="地名">海</span>及方士求神者，莫验，然益遣，冀遇之。</p>

<p><a href="#pn-45.1" id="pn-45.1" class="para-num" title="点击复制链接">45.1</a> <span class="time" title="时间">十一月乙酉</span>，<span class="artifact" title="器物/书名">柏梁</span>灾。</p>

<p><a href="#pn-45.2" id="pn-45.2" class="para-num" title="点击复制链接">45.2</a> <span class="time" title="时间">十二月甲午朔</span>，上亲禅<span class="place" title="地名">高里</span>，祠后土。</p>

<p><a href="#pn-45.3" id="pn-45.3" class="para-num" title="点击复制链接">45.3</a> 临<span class="place" title="地名">渤海</span>，将以望祠<span class="mythical" title="神话/传说">蓬莱</span>之属，冀至殊庭焉。</p>

<h3>建章宫</h3>

<p><a href="#pn-46.1" id="pn-46.1" class="para-num" title="点击复制链接">46.1</a> 上还，以<span class="artifact" title="器物/书名">柏梁</span>灾故，朝受计<span class="place" title="地名">甘泉</span>。</p>

<p><a href="#pn-46.2" id="pn-46.2" class="para-num" title="点击复制链接">46.2</a> <span class="person" title="人名">公孙卿</span>曰：</p>

<blockquote>
<span class="quoted">"<span class="mythical" title="神话/传说">黄帝</span>就<span class="artifact" title="器物/书名">青灵台</span>，<span class="time" title="时间">十二日</span>烧，<span class="mythical" title="神话/传说">黄帝</span>乃治<span class="artifact" title="器物/书名">明庭</span>。<span class="artifact" title="器物/书名">明庭</span>，<span class="place" title="地名">甘泉</span>也。"</span><br>
</blockquote>

<p><a href="#pn-46.3" id="pn-46.3" class="para-num" title="点击复制链接">46.3</a> 方士多言古帝王有都<span class="place" title="地名">甘泉</span>者。</p>

<p><a href="#pn-46.4" id="pn-46.4" class="para-num" title="点击复制链接">46.4</a> 其後<span class="official" title="官职">天子</span>又朝诸侯<span class="place" title="地名">甘泉</span>，<span class="place" title="地名">甘泉</span>作诸侯邸。</p>

<p><a href="#pn-46.5" id="pn-46.5" class="para-num" title="点击复制链接">46.5</a> <span class="person" title="人名">勇之</span>乃曰：</p>

<blockquote>
<span class="quoted">"<span class="tribe" title="族群">越</span>俗有火灾，复起屋必以大，用胜服之。"</span><br>
</blockquote>

<p><a href="#pn-46.6" id="pn-46.6" class="para-num" title="点击复制链接">46.6</a> 於是作<span class="artifact" title="器物/书名">建章宫</span>，度为千门万户。</p>

<p><a href="#pn-46.7" id="pn-46.7" class="para-num" title="点击复制链接">46.7</a> 前殿度高<span class="artifact" title="器物/书名">未央</span>，其东则<span class="artifact" title="器物/书名">凤阙</span>，高二十馀丈。</p>

<p><a href="#pn-46.8" id="pn-46.8" class="para-num" title="点击复制链接">46.8</a> 其西则<span class="artifact" title="器物/书名">唐中</span>，数十里<span class="artifact" title="器物/书名">虎圈</span>。</p>

<p><a href="#pn-46.9" id="pn-46.9" class="para-num" title="点击复制链接">46.9</a> 其北治<span class="artifact" title="器物/书名">大池</span>，<span class="artifact" title="器物/书名">渐台</span>高二十馀丈，名曰<span class="artifact" title="器物/书名">泰液池</span>，中有<span class="mythical" title="神话/传说">蓬莱</span>、<span class="mythical" title="神话/传说">方丈</span>、<span class="mythical" title="神话/传说">瀛洲</span>、<span class="mythical" title="神话/传说">壶梁</span>，象<span class="place" title="地名">海</span>中神山龟鱼之属。</p>

<p><a href="#pn-46.10" id="pn-46.10" class="para-num" title="点击复制链接">46.10</a> 其南有<span class="artifact" title="器物/书名">玉堂</span>、<span class="artifact" title="器物/书名">璧门</span>、<span class="artifact" title="器物/书名">大鸟</span>之属。</p>

<p><a href="#pn-46.11" id="pn-46.11" class="para-num" title="点击复制链接">46.11</a> 乃立<span class="artifact" title="器物/书名">神明台</span>、<span class="artifact" title="器物/书名">井幹楼</span>，度五十馀丈，辇道相属焉。</p>

<h3>太初改历</h3>

<p><a href="#pn-47.1" id="pn-47.1" class="para-num" title="点击复制链接">47.1</a> 夏，<span class="dynasty" title="朝代/氏族">汉</span>改历，以<span class="time" title="时间">正月</span>为岁首，而色上黄，官名更印章以五字。</p>

<p><a href="#pn-47.2" id="pn-47.2" class="para-num" title="点击复制链接">47.2</a> 因为<span class="time" title="时间">太初元年</span>。</p>

<p><a href="#pn-47.3" id="pn-47.3" class="para-num" title="点击复制链接">47.3</a> 是岁，西伐<span class="tribe" title="族群">大宛</span>。</p>

<p><a href="#pn-47.4" id="pn-47.4" class="para-num" title="点击复制链接">47.4</a> 蝗大起。</p>

<p><a href="#pn-47.5" id="pn-47.5" class="para-num" title="点击复制链接">47.5</a> <span class="person" title="人名">丁夫人</span>、<span class="place" title="地名">雒阳</span><span class="person" title="人名">虞初</span>等以方祠诅<span class="tribe" title="族群">匈奴</span>、<span class="tribe" title="族群">大宛</span>焉。</p>

<h3>祠官改制</h3>

<p><a href="#pn-48.1" id="pn-48.1" class="para-num" title="点击复制链接">48.1</a> 其明年，有司言<span class="place" title="地名">雍</span><span class="artifact" title="器物/书名">五畤</span>无牢熟具，芬芳不备。</p>

<p><a href="#pn-48.2" id="pn-48.2" class="para-num" title="点击复制链接">48.2</a> 乃命<span class="official" title="官职">祠官</span>进畤犊牢具，五色食所胜，而以<span class="artifact" title="器物/书名">木禺马</span>代驹焉。</p>

<p><a href="#pn-48.3" id="pn-48.3" class="para-num" title="点击复制链接">48.3</a> 独<span class="mythical" title="神话/传说">五帝</span>用驹，行亲郊用驹。</p>

<p><a href="#pn-48.4" id="pn-48.4" class="para-num" title="点击复制链接">48.4</a> 及诸名山川用驹者，悉以<span class="artifact" title="器物/书名">木禺马</span>代。</p>

<p><a href="#pn-48.5" id="pn-48.5" class="para-num" title="点击复制链接">48.5</a> 行过，乃用驹。</p>

<p><a href="#pn-48.6" id="pn-48.6" class="para-num" title="点击复制链接">48.6</a> 他礼如故。</p>

<h3>明年与东泰山</h3>

<p><a href="#pn-49.1" id="pn-49.1" class="para-num" title="点击复制链接">49.1</a> 其明年，东巡<span class="place" title="地名">海</span>上，考神仙之属，未有验者。</p>

<p><a href="#pn-49.2" id="pn-49.2" class="para-num" title="点击复制链接">49.2</a> 方士有言<span class="quoted">"<span class="mythical" title="神话/传说">黄帝</span>时为<span class="artifact" title="器物/书名">五城十二楼</span>，以候神人於执期，命曰迎年"</span>。</p>

<p><a href="#pn-49.3" id="pn-49.3" class="para-num" title="点击复制链接">49.3</a> 上许作之如方，名曰<span class="artifact" title="器物/书名">明年</span>。</p>

<p><a href="#pn-49.4" id="pn-49.4" class="para-num" title="点击复制链接">49.4</a> 上亲礼祠上帝，衣上黄焉。</p>

<p><a href="#pn-50.1" id="pn-50.1" class="para-num" title="点击复制链接">50.1</a> <span class="person" title="人名">公玉带</span>曰：</p>

<blockquote>
<span class="quoted">"<span class="mythical" title="神话/传说">黄帝</span>时虽封<span class="place" title="地名">泰山</span>，然<span class="person" title="人名">风后</span>、<span class="person" title="人名">封钜</span>、<span class="person" title="人名">岐伯</span>令<span class="mythical" title="神话/传说">黄帝</span>封<span class="place" title="地名">东泰山</span>，禅<span class="place" title="地名">凡山</span>合符，然後不死焉。"</span><br>
</blockquote>

<p><a href="#pn-50.2" id="pn-50.2" class="para-num" title="点击复制链接">50.2</a> <span class="official" title="官职">天子</span>既令设祠具，至<span class="place" title="地名">东泰山</span>，<span class="place" title="地名">东泰山</span>卑小，不称其声，乃令<span class="official" title="官职">祠官</span>礼之，而不<span class="institution" title="制度">封禅</span>焉。</p>

<p><a href="#pn-50.3" id="pn-50.3" class="para-num" title="点击复制链接">50.3</a> 其後令<span class="person" title="人名">带</span>奉祠候神物。</p>

<p><a href="#pn-50.4" id="pn-50.4" class="para-num" title="点击复制链接">50.4</a> 夏，遂还<span class="place" title="地名">泰山</span>，脩<span class="time" title="时间">五年</span>之礼如前，而加禅祠*<span class="place" title="地名">石闾</span>*。</p>

<p><a href="#pn-50.5" id="pn-50.5" class="para-num" title="点击复制链接">50.5</a> *<span class="place" title="地名">石闾</span>*者，在<span class="place" title="地名">泰山</span>下阯南方，方士多言此仙人之闾也，故上亲禅焉。</p>

<h3>再修封</h3>

<p><a href="#pn-51" id="pn-51" class="para-num" title="点击复制链接">51</a> 其後<span class="time" title="时间">五年</span>，复至<span class="place" title="地名">泰山</span>脩封，还过祭<span class="place" title="地名">常山</span>。</p>

<h2>祠祀总结</h2>

<p><a href="#pn-52.1" id="pn-52.1" class="para-num" title="点击复制链接">52.1</a> 今<span class="official" title="官职">天子</span>所兴祠，<span class="mythical" title="神话/传说">泰一</span>、后土，<span class="time" title="时间">三年</span>亲郊祠，建<span class="dynasty" title="朝代/氏族">汉</span>家<span class="institution" title="制度">封禅</span>，<span class="time" title="时间">五年</span>一脩封。</p>

<p><a href="#pn-52.2" id="pn-52.2" class="para-num" title="点击复制链接">52.2</a> <span class="person" title="人名">薄忌</span><span class="mythical" title="神话/传说">泰一</span>及<span class="mythical" title="神话/传说">三一</span>、<span class="mythical" title="神话/传说">冥羊</span>、马行、<span class="mythical" title="神话/传说">赤星</span>，五，<span class="person" title="人名">宽舒</span>之<span class="official" title="官职">祠官</span>以岁时致礼。</p>

<p><a href="#pn-52.3" id="pn-52.3" class="para-num" title="点击复制链接">52.3</a> 凡六祠，皆<span class="official" title="官职">太祝</span>领之。</p>

<p><a href="#pn-52.4" id="pn-52.4" class="para-num" title="点击复制链接">52.4</a> 至如<span class="institution" title="制度">八神</span>诸神，<span class="artifact" title="器物/书名">明年</span>、<span class="place" title="地名">凡山</span>他名祠，行过则祀，去则已。</p>

<p><a href="#pn-52.5" id="pn-52.5" class="para-num" title="点击复制链接">52.5</a> 方士所兴祠，各自主，其人终则已，<span class="official" title="官职">祠官</span>弗主。</p>

<p><a href="#pn-52.6" id="pn-52.6" class="para-num" title="点击复制链接">52.6</a> 他祠皆如其故。</p>

<p><a href="#pn-52.7" id="pn-52.7" class="para-num" title="点击复制链接">52.7</a> 今上<span class="institution" title="制度">封禅</span>，其後<span class="time" title="时间">十二岁</span>而还，遍於<span class="institution" title="制度">五岳</span>、<span class="institution" title="制度">四渎</span>矣。</p>

<p><a href="#pn-52.8" id="pn-52.8" class="para-num" title="点击复制链接">52.8</a> 而方士之候祠神人，入<span class="place" title="地名">海</span>求<span class="mythical" title="神话/传说">蓬莱</span>，终无有验。</p>

<p><a href="#pn-52.9" id="pn-52.9" class="para-num" title="点击复制链接">52.9</a> 而<span class="person" title="人名">公孙卿</span>之候神者，犹以大人迹为解，无其效。</p>

<p><a href="#pn-52.10" id="pn-52.10" class="para-num" title="点击复制链接">52.10</a> <span class="official" title="官职">天子</span>益怠厌方士之怪迂语矣，然终羁縻弗绝，冀遇其真。</p>

<p><a href="#pn-52.11" id="pn-52.11" class="para-num" title="点击复制链接">52.11</a> 自此之後，方士言祠神者弥众，然其效可睹矣。</p>

<h2>太史公曰</h2>

<p><a href="#pn-53.1" id="pn-53.1" class="para-num" title="点击复制链接">53.1</a> <span class="official" title="官职">太史公</span>曰：余从巡祭天地诸神名山川而<span class="institution" title="制度">封禅</span>焉。</p>

<p><a href="#pn-53.2" id="pn-53.2" class="para-num" title="点击复制链接">53.2</a> 入*<span class="place" title="地名">寿宫</span>*侍祠神语，究观方士<span class="official" title="官职">祠官</span>之言，於是退而论次自古以来用事於鬼神者，具见其表里。</p>

<p><a href="#pn-53.3" id="pn-53.3" class="para-num" title="点击复制链接">53.3</a> 後有君子，得以览焉。</p>

<p><a href="#pn-53.4" id="pn-53.4" class="para-num" title="点击复制链接">53.4</a> 至若俎豆<span class="artifact" title="器物/书名">珪</span><span class="artifact" title="器物/书名">币</span>之详，献酬之礼，则有司存焉。</p>

<h2>赞曰</h2>

<blockquote>
NOTE: 本段为後人所作赞语，评价汉武帝求仙封禅之事<br>
</blockquote>

<p><a href="#pn-54" id="pn-54" class="para-num" title="点击复制链接">54</a> <span class="official" title="官职">孝武</span>纂极，四海承平。志尚奢丽，尤敬神明。坛开八道，接通五城。朝亲<span class="official" title="官职">五利</span>，夕拜<span class="official" title="官职">文成</span>。祭非祀典，巡乖卜征。登<span class="place" title="地名">嵩</span>勒<span class="place" title="地名">岱</span>，望景传声。迎年祀日，改历定正。疲秏中土，事彼边兵。日不暇给，人无聊生。俯观<span class="person" title="人名">嬴政</span>，几欲齐衡。</p>

<nav class="chapter-nav">
    <a href="../index.html" class="nav-home">回到主页</a>
    <a href="011_孝景本纪.html" class="nav-prev">← 上一页</a>
    <a href="013_三代世表.html" class="nav-next">下一页 →</a>
</nav>
</body>
</html>
