<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>038_宋微子世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="037_卫康叔世家.html" class="nav-prev">← 上一页</a>
    <a href="039_晋世家.html" class="nav-next">下一页 →</a>
</nav>
<h1>038 宋微子世家 <a href="../original_text/038_宋微子世家.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 标题</h2>
<p>宋微子世家</p>


<h2><a href="#pn-1" id="pn-1" class="para-num" title="点击复制链接">1</a> 段落1</h2>

<p><a href="#pn-1.1" id="pn-1.1" class="para-num" title="点击复制链接">1.1</a> 微子开者，殷帝乙之首子而帝纣之庶兄也。纣既立，不明，淫乱於政，微子数谏，纣不听。及祖伊以周西伯昌之修德，灭璿国，惧祸至，以告纣。纣曰：<span class="quoted">"我生不有命在天乎？是何能为！"</span>於是微子度纣终不可谏，欲死之，及去，未能自决，乃问於太师、少师曰：<span class="quoted">"殷不有治政，不治四方。我祖遂陈於上，殷既小大好草窃奸宄，卿士师师非度，皆有罪辜，乃无维获，小民乃并兴，相为敌雠。今殷其典丧！若涉水无津涯。殷遂丧，越至于今。"</span>曰：<span class="quoted">"太师，少师，我其发出往？吾家保于丧？今女无故告予，颠跻，如之何其？"</span>太师若曰：<span class="quoted">"王子，天笃下菑亡殷国，乃毋畏畏，不用老长。今殷民乃陋淫神祇之祀。今诚得治国，国治身死不恨。为死，终不得治，不如去。"</span>遂亡。</p>

<p><a href="#pn-1.2" id="pn-1.2" class="para-num" title="点击复制链接">1.2</a> 箕子者，纣亲戚也。纣始为象箸，箕子叹曰：<span class="quoted">"彼为象箸，必为玉桮；为桮，则必思远方珍怪之物而御之矣。舆马宫室之渐自此始，不可振也。"</span>纣为淫泆，箕子谏，不听。人或曰：<span class="quoted">"可以去矣。"</span>箕子曰：<span class="quoted">"为人臣谏不听而去，是彰君之恶而自说於民，吾不忍为也。"</span>乃被发详狂而为奴。遂隐而鼓琴以自悲，故传之曰箕子操。</p>


<h2><a href="#pn-2" id="pn-2" class="para-num" title="点击复制链接">2</a> 段落2</h2>

<p><a href="#pn-2.3" id="pn-2.3" class="para-num" title="点击复制链接">2.3</a> 王子比干者，亦纣之亲戚也。见箕子谏不听而为奴，则曰：<span class="quoted">"君有过而不以死争，则百姓何辜！"</span>乃直言谏纣。纣怒曰：<span class="quoted">"吾闻圣人之心有七窍，信有诸乎？"</span>乃遂杀王子比干，刳视其心。</p>

<p><a href="#pn-2.4" id="pn-2.4" class="para-num" title="点击复制链接">2.4</a> 微子曰：<span class="quoted">"父子有骨肉，而臣主以义属。故父有过，子三谏不听，则随而号之；人臣三谏不听，则其义可以去矣。"</span>於是太师、少师乃劝微子去，遂行。</p>


<h2><a href="#pn-3" id="pn-3" class="para-num" title="点击复制链接">3</a> 段落3</h2>

<p><a href="#pn-3.5" id="pn-3.5" class="para-num" title="点击复制链接">3.5</a> 周武王伐纣克殷，微子乃持其祭器造於军门，肉袒面缚，左牵羊，右把茅，膝行而前以告。於是武王乃释微子，复其位如故。</p>


<h2><a href="#pn-4" id="pn-4" class="para-num" title="点击复制链接">4</a> 段落4</h2>

<p><a href="#pn-4.6" id="pn-4.6" class="para-num" title="点击复制链接">4.6</a> 武王封纣子武庚禄父以续殷祀，使管叔、蔡叔傅相之。</p>


<h2><a href="#pn-5" id="pn-5" class="para-num" title="点击复制链接">5</a> 段落5</h2>

<p><a href="#pn-5.7" id="pn-5.7" class="para-num" title="点击复制链接">5.7</a> 武王既克殷，访问箕子。</p>


<h2><a href="#pn-6" id="pn-6" class="para-num" title="点击复制链接">6</a> 段落6</h2>

<p><a href="#pn-6.8" id="pn-6.8" class="para-num" title="点击复制链接">6.8</a> 武王曰：<span class="quoted">"於乎！维天阴定下民，相和其居，我不知其常伦所序。"</span></p>

<p><a href="#pn-6.9" id="pn-6.9" class="para-num" title="点击复制链接">6.9</a> 箕子对曰：“在昔鲧堙鸿水，汨陈其五行，帝乃震怒，不从鸿范九等，常伦所斁。鲧则殛死，禹乃嗣兴。天乃锡禹鸿范九等，常伦所序。</p>

<p><a href="#pn-6.10" id="pn-6.10" class="para-num" title="点击复制链接">6.10</a> “初一曰五行；二曰五事；三曰八政；四曰五纪；五曰皇极；六曰三德；七曰稽疑；八曰庶徵；九曰乡用五福，畏用六极。</p>

<p><a href="#pn-6.11" id="pn-6.11" class="para-num" title="点击复制链接">6.11</a> “五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土曰稼穑。润下作咸，炎上作苦，曲直作酸，从革作辛，稼穑作甘。</p>

<p><a href="#pn-6.12" id="pn-6.12" class="para-num" title="点击复制链接">6.12</a> “五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作治，明作智，聪作谋，睿作圣。</p>

<p><a href="#pn-6.13" id="pn-6.13" class="para-num" title="点击复制链接">6.13</a> “八政：一曰食，二曰货，三曰祀，四曰司空，五曰司徒，六曰司寇，七曰宾，八曰师。</p>

<p><a href="#pn-6.14" id="pn-6.14" class="para-num" title="点击复制链接">6.14</a> “五纪：一曰岁，二曰月，三曰日，四曰星辰，五曰历数。</p>


<h2><a href="#pn-7" id="pn-7" class="para-num" title="点击复制链接">7</a> 段落7</h2>

<p><a href="#pn-7.15" id="pn-7.15" class="para-num" title="点击复制链接">7.15</a> “皇极：皇建其有极，敛时五福，用傅锡其庶民，维时其庶民于女极，锡女保极。凡厥庶民，毋有淫朋，人毋有比德，维皇作极。凡厥庶民，有猷有为有守，女则念之。不协于极，不离于咎，皇则受之。而安而色，曰予所好德，女则锡之福。时人斯其维皇之极。毋侮鳏寡而畏高明。人之有能有为，使羞其行，而国其昌。凡厥正人，既富方穀。女不能使有好于而家，时人斯其辜。于其毋好，女虽锡之福，其作女用咎。毋偏毋颇，遵王之义。毋有作好，遵王之道。毋有作恶，遵王之路。毋偏毋党，王道荡荡。毋党毋偏，王道平平。毋反毋侧，王道正直。会其有极，归其有极。曰王极之傅言，是夷是训，于帝其顺。凡厥庶民，极之傅言，是顺是行，以近天子之光。曰天子作民父母，以为天下王。</p>

<p><a href="#pn-7.16" id="pn-7.16" class="para-num" title="点击复制链接">7.16</a> “三德：一曰正直，二曰刚克，三曰柔克。平康正直，彊不友刚克，内友柔克，沈渐刚克，高明柔克。维辟作福，维辟作威，维辟玉食。臣有作福作威玉食，其害于而家，凶于而国，人用侧颇辟，民用僭忒。</p>


<h2><a href="#pn-8" id="pn-8" class="para-num" title="点击复制链接">8</a> 段落8</h2>

<p><a href="#pn-8.17" id="pn-8.17" class="para-num" title="点击复制链接">8.17</a> “稽疑：择建立卜筮人。乃命卜筮，曰雨，曰济，曰涕，曰雾，曰克，曰贞，曰悔，凡七。卜五，占之用二，衍貣。立时人为卜筮，三人占则从二人之言。女则有大疑，谋及女心，谋及卿士，谋及庶人，谋及卜筮。女则从，龟从，筮从，卿士从，庶民从，是之谓大同，而身其康彊，而子孙其逢吉。女则从，龟从，筮从，卿士逆，庶民逆，吉。卿士从，龟从，筮从，女则逆，庶民逆，吉。庶民从，龟从，筮从，女则逆，卿士逆，吉。女则从，龟从，筮逆，卿士逆，庶民逆，作内吉，作外凶。龟筮共违于人，用静吉，用作凶。</p>


<h2><a href="#pn-9" id="pn-9" class="para-num" title="点击复制链接">9</a> 段落9</h2>

<p><a href="#pn-9.18" id="pn-9.18" class="para-num" title="点击复制链接">9.18</a> “庶徵：曰雨，曰阳，曰奥，曰寒，曰风，曰时。五者来备，各以其序，庶草繁庑。一极备，凶。一极亡，凶。曰休徵：曰肃，时雨若，曰治，时旸若；曰知，时奥若；曰谋，时寒若；曰圣，时风若。曰咎徵：曰僭，常旸若；曰舒，常奥若；曰急，常寒若；曰雾，常风若。王眚维岁，师尹维日。岁月日时毋易，百穀用成，治用明，畯民用章，家用平康。日月岁时既易，百穀用不成，治用昏不明，畯民用微，家用不宁。庶民维星，星有好风，星有好雨。日月之行，有冬有<span class="time" title="时间">夏</span>。月之从星，则以风雨。</p>

<p><a href="#pn-9.19" id="pn-9.19" class="para-num" title="点击复制链接">9.19</a> <span class="quoted">"五福：一曰寿，二曰富，三曰康宁，四曰攸好德，五曰考终命。六极：一曰凶短折，二曰疾，三曰忧，四曰贫，五曰恶，六曰弱。"</span></p>


<h2><a href="#pn-10" id="pn-10" class="para-num" title="点击复制链接">10</a> 段落10</h2>

<p><a href="#pn-10.20" id="pn-10.20" class="para-num" title="点击复制链接">10.20</a> 於是武王乃封箕子於朝鲜而不臣也。</p>

<p><a href="#pn-10.21" id="pn-10.21" class="para-num" title="点击复制链接">10.21</a> 其後箕子朝周，过故殷虚，感宫室毁坏，生禾黍，箕子伤之，欲哭则不可，欲泣为其近妇人，乃作麦秀之诗以歌咏之。其诗曰：<span class="quoted">"麦秀渐渐兮，禾黍油油。彼狡僮兮，不与我好兮！"</span>所谓狡童者，纣也。殷民闻之，皆为流涕。</p>


<h2><a href="#pn-11" id="pn-11" class="para-num" title="点击复制链接">11</a> 段落11</h2>

<p><a href="#pn-11.22" id="pn-11.22" class="para-num" title="点击复制链接">11.22</a> 武王崩，成王少，周公旦代行政当国。管、蔡疑之，乃与武庚作乱，欲袭成王、周公。周公既承成王命诛武庚，杀管叔，放蔡叔，乃命微子开代殷後，奉其先祀，作微子之命以申之，国于宋。微子故能仁贤，乃代武庚，故殷之馀民甚戴爱之。</p>


<h2><a href="#pn-12" id="pn-12" class="para-num" title="点击复制链接">12</a> 段落12</h2>

<p><a href="#pn-12.23" id="pn-12.23" class="para-num" title="点击复制链接">12.23</a> 微子开卒，立其弟衍，是为微仲。微仲卒，子宋公稽立。宋公稽卒，子丁公申立。丁公申卒，子湣公共立。湣公共卒，弟炀公熙立。炀公即位，湣公子鲋祀弑炀公而自立，曰<span class="quoted">"我当立"</span>，是为厉公。厉公卒，子釐公举立。</p>


<h2><a href="#pn-13" id="pn-13" class="para-num" title="点击复制链接">13</a> 段落13</h2>

<p><a href="#pn-13.24" id="pn-13.24" class="para-num" title="点击复制链接">13.24</a> 釐公十七年，周厉王出奔彘。</p>


<h2><a href="#pn-14" id="pn-14" class="para-num" title="点击复制链接">14</a> 段落14</h2>

<p><a href="#pn-14.25" id="pn-14.25" class="para-num" title="点击复制链接">14.25</a> 二十八年，釐公卒，子惠公琤立。惠公四年，周宣王即位。三十年，惠公卒，子哀公立。哀公<span class="time" title="时间">元年</span>卒，子戴公立。戴公二十九年，周幽王为犬戎所杀，秦始列为诸侯。</p>


<h2><a href="#pn-15" id="pn-15" class="para-num" title="点击复制链接">15</a> 段落15</h2>

<p><a href="#pn-15.26" id="pn-15.26" class="para-num" title="点击复制链接">15.26</a> 三十四年，戴公卒，子武公司空立。武公生女为鲁惠公夫人，生鲁桓公。十八年，武公卒，子宣公力立。</p>


<h2><a href="#pn-16" id="pn-16" class="para-num" title="点击复制链接">16</a> 段落16</h2>

<p><a href="#pn-16.27" id="pn-16.27" class="para-num" title="点击复制链接">16.27</a> 宣公有太子与夷。十九年，宣公病，让其弟和，曰：<span class="quoted">"父死子继，兄死弟及，天下通义也。我其立和。"</span>和亦三让而受之。宣公卒，弟和立，是为穆公。</p>


<h2><a href="#pn-17" id="pn-17" class="para-num" title="点击复制链接">17</a> 段落17</h2>

<p><a href="#pn-17.28" id="pn-17.28" class="para-num" title="点击复制链接">17.28</a> 穆公九年，病，召大司马孔父谓曰：<span class="quoted">"先君宣公舍太子与夷而立我，我不敢忘。我死，必立与夷也。"</span>孔父曰：<span class="quoted">"群臣皆原立公子冯。"</span>穆公曰：<span class="quoted">"毋立冯，吾不可以负宣公。"</span>於是穆公使冯出居于郑。<span class="time" title="时间">八月</span><span class="time" title="时间">庚辰</span>，穆公卒，兄宣公子与夷立，是为殇公。君子闻之，曰：“宋宣公可谓知人矣，立其弟以成义，然卒其子复享之。</p>


<h2><a href="#pn-18" id="pn-18" class="para-num" title="点击复制链接">18</a> 段落18</h2>

<p><a href="#pn-18.29" id="pn-18.29" class="para-num" title="点击复制链接">18.29</a> 殇公<span class="time" title="时间">元年</span>，卫公子州吁弑其君完自立，欲得诸侯，使告於宋曰：<span class="quoted">"冯在郑，必为乱，可与我伐之。"</span>宋许之，与伐郑，至东门而还。二年，郑伐宋，以报东门之役。其後诸侯数来侵伐。</p>


<h2><a href="#pn-19" id="pn-19" class="para-num" title="点击复制链接">19</a> 段落19</h2>

<p><a href="#pn-19.30" id="pn-19.30" class="para-num" title="点击复制链接">19.30</a> 九年，大司马孔父嘉妻好，出，道遇太宰华督，督说，目而观之。督利孔父妻，乃使人宣言国中曰：<span class="quoted">"殇公即位十年耳，而十一战，民苦不堪，皆孔父为之，我且杀孔父以宁民。"</span>是岁，鲁弑其君隐公。十年，华督攻杀孔父，取其妻。殇公怒，遂弑殇公，而迎穆公子冯於郑而立之，是为庄公。</p>


<h2><a href="#pn-20" id="pn-20" class="para-num" title="点击复制链接">20</a> 段落20</h2>

<p><a href="#pn-20.31" id="pn-20.31" class="para-num" title="点击复制链接">20.31</a> 庄公<span class="time" title="时间">元年</span>，华督为相。九年，执郑之祭仲，要以立突为郑君。祭仲许，竟立突。十九年，庄公卒，子湣公捷立。</p>


<h2><a href="#pn-21" id="pn-21" class="para-num" title="点击复制链接">21</a> 段落21</h2>

<p><a href="#pn-21.32" id="pn-21.32" class="para-num" title="点击复制链接">21.32</a> 湣公七年，齐桓公即位。九年，宋水，鲁使臧文仲往吊水。湣公自罪曰：<span class="quoted">"寡人以不能事鬼神，政不脩，故水。"</span>臧文仲善此言。此言乃公子子鱼教湣公也。</p>


<h2><a href="#pn-22" id="pn-22" class="para-num" title="点击复制链接">22</a> 段落22</h2>

<p><a href="#pn-22.33" id="pn-22.33" class="para-num" title="点击复制链接">22.33</a> 十年<span class="time" title="时间">夏</span>，宋伐鲁，战於乘丘，鲁生虏宋南宫万。宋人请万，万归宋。十一年<span class="time" title="时间">秋</span>，湣公与南宫万猎，因博争行，湣公怒，辱之，曰：<span class="quoted">"始吾敬若；今若，鲁虏也。"</span>万有力，病此言，遂以局杀湣公于蒙泽。大夫仇牧闻之，以兵造公门。万搏牧，牧齿著门阖死。因杀太宰华督，乃更立公子游为君。诸公子饹萧，公子御说饹亳。万弟南宫牛将兵围亳。<span class="time" title="时间">冬</span>，萧及宋之诸公子共击杀南宫牛，弑宋新君游而立湣公弟御说，是为桓公。宋万饹陈。宋人请以赂陈。陈人使妇人饮之醇酒，以革裹之，归宋。宋人醢万也。</p>


<h2><a href="#pn-23" id="pn-23" class="para-num" title="点击复制链接">23</a> 段落23</h2>

<p><a href="#pn-23.34" id="pn-23.34" class="para-num" title="点击复制链接">23.34</a> 桓公二年，诸侯伐宋，至郊而去。三年，齐桓公始霸。二十三年，迎卫公子毁於齐，立之，是为卫文公。文公女弟为桓公夫人。秦穆公即位。三十年，桓公病，太子兹甫让其庶兄目夷为嗣。桓公义太子意，竟不听。三十一年<span class="time" title="时间">春</span>，桓公卒，太子兹甫立，是为襄公。以其庶兄目夷为相。未葬，而齐桓公会诸侯于葵丘，襄公往会。</p>


<h2><a href="#pn-24" id="pn-24" class="para-num" title="点击复制链接">24</a> 段落24</h2>

<p><a href="#pn-24.35" id="pn-24.35" class="para-num" title="点击复制链接">24.35</a> 襄公七年，宋地霣星如雨，与雨偕下；六鶂退蜚，风疾也。</p>


<h2><a href="#pn-25" id="pn-25" class="para-num" title="点击复制链接">25</a> 段落25</h2>

<p><a href="#pn-25.36" id="pn-25.36" class="para-num" title="点击复制链接">25.36</a> 八年，齐桓公卒，宋欲为盟会。十二年<span class="time" title="时间">春</span>，宋襄公为鹿上之盟，以求诸侯於楚，楚人许之。公子目夷谏曰：<span class="quoted">"小国争盟，祸也。"</span>不听。<span class="time" title="时间">秋</span>，诸侯会宋公盟于盂。目夷曰：<span class="quoted">"祸其在此乎？君欲已甚，何以堪之！"</span>於是楚执宋襄公以伐宋。<span class="time" title="时间">冬</span>，会于亳，以释宋公。子鱼曰：<span class="quoted">"祸犹未也。"</span>十三年<span class="time" title="时间">夏</span>，宋伐郑。子鱼曰：<span class="quoted">"祸在此矣。"</span><span class="time" title="时间">秋</span>，楚伐宋以救郑。襄公将战，子鱼谏曰：<span class="quoted">"天之弃商久矣，不可。"</span><span class="time" title="时间">冬</span>，<span class="time" title="时间">十一月</span>，襄公与楚成王战于泓。楚人未济，目夷曰：<span class="quoted">"彼众我寡，及其未济击之。"</span>公不听。已济未陈，又曰：<span class="quoted">"可击。"</span>公曰：<span class="quoted">"待其已陈。"</span>陈成，宋人击之。宋师大败，襄公伤股。国人皆怨公。公曰：<span class="quoted">"君子不困人於戹，不鼓不成列。"</span>子鱼曰：<span class="quoted">"兵以胜为功，何常言与！必如公言，即奴事之耳，又何战为？"</span></p>


<h2><a href="#pn-26" id="pn-26" class="para-num" title="点击复制链接">26</a> 段落26</h2>

<p><a href="#pn-26.37" id="pn-26.37" class="para-num" title="点击复制链接">26.37</a> 楚成王已救郑，郑享之；去而取郑二姬以归。叔瞻曰：<span class="quoted">"成王无礼，其不没乎？为礼卒於无别，有以知其不遂霸也。"</span></p>


<h2><a href="#pn-27" id="pn-27" class="para-num" title="点击复制链接">27</a> 段落27</h2>

<p><a href="#pn-27.38" id="pn-27.38" class="para-num" title="点击复制链接">27.38</a> 是年，晋公子重耳过宋，襄公以伤於楚，欲得晋援，厚礼重耳以马二十乘。</p>


<h2><a href="#pn-28" id="pn-28" class="para-num" title="点击复制链接">28</a> 段落28</h2>

<p><a href="#pn-28.39" id="pn-28.39" class="para-num" title="点击复制链接">28.39</a> 十四年<span class="time" title="时间">夏</span>，襄公病伤於泓而竟卒，成公<span class="time" title="时间">元年</span>，晋文公即位。三年，倍楚盟亲晋，以有德於文公也。四年，楚成王伐宋，宋告急於晋。五年，晋文公救宋，楚兵去。九年，晋文公卒。十一年，楚太子商臣弑其父成王代立。十六年，秦穆公卒。</p>


<h2><a href="#pn-29" id="pn-29" class="para-num" title="点击复制链接">29</a> 段落29</h2>

<p><a href="#pn-29.40" id="pn-29.40" class="para-num" title="点击复制链接">29.40</a> 十七年，成公卒。成公弟御杀太子及大司马公孙固而自立为君。宋人共杀君御而立成公少子杵臼，是为昭公。</p>


<h2><a href="#pn-30" id="pn-30" class="para-num" title="点击复制链接">30</a> 段落30</h2>

<p><a href="#pn-30.41" id="pn-30.41" class="para-num" title="点击复制链接">30.41</a> 昭公四年，宋败长翟缘斯於长丘。七年，楚庄王即位。</p>


<h2><a href="#pn-31" id="pn-31" class="para-num" title="点击复制链接">31</a> 段落31</h2>

<p><a href="#pn-31.42" id="pn-31.42" class="para-num" title="点击复制链接">31.42</a> 九年，昭公无道，国人不附。昭公弟鲍革贤而下士。先，襄公夫人欲通於公子鲍，不可，乃助之施於国，因大夫华元为右师。昭公出猎，夫人王姬使卫伯攻杀昭公杵臼。弟鲍革立，是为文公。</p>


<h2><a href="#pn-32" id="pn-32" class="para-num" title="点击复制链接">32</a> 段落32</h2>

<p><a href="#pn-32.43" id="pn-32.43" class="para-num" title="点击复制链接">32.43</a> 文公<span class="time" title="时间">元年</span>，晋率诸侯伐宋，责以弑君。闻文公定立，乃去。二年，昭公子因文公母弟须与武、缪、戴、庄、桓之族为乱，文公尽诛之，出武、缪之族。</p>

<p><a href="#pn-32.44" id="pn-32.44" class="para-num" title="点击复制链接">32.44</a> 四年<span class="time" title="时间">春</span>，楚命郑伐宋。宋使华元将，郑败宋，囚华元。华元之将战，杀羊以食士，其御羊羹不及，故怨，驰入郑军，故宋师败，得囚华元。宋以兵车百乘文马四百匹赎华元。未尽入，华元亡归宋。</p>


<h2><a href="#pn-33" id="pn-33" class="para-num" title="点击复制链接">33</a> 段落33</h2>

<p><a href="#pn-33.45" id="pn-33.45" class="para-num" title="点击复制链接">33.45</a> 十四年，楚庄王围郑。郑伯降楚，楚复释之。</p>


<h2><a href="#pn-34" id="pn-34" class="para-num" title="点击复制链接">34</a> 段落34</h2>

<p><a href="#pn-34.46" id="pn-34.46" class="para-num" title="点击复制链接">34.46</a> 十六年，楚使过宋，宋有前仇，执楚使。<span class="time" title="时间">九月</span>，楚庄王围宋。十七年，楚以围宋<span class="time" title="时间">五月</span>不解，宋城中急，无食，华元乃夜私见楚将子反。子反告庄王。王问：<span class="quoted">"城中何如？"</span>曰：<span class="quoted">"析骨而炊，易子而食。"</span>庄王曰：<span class="quoted">"诚哉言！我军亦有二日粮。"</span>以信故，遂罢兵去。</p>


<h2><a href="#pn-35" id="pn-35" class="para-num" title="点击复制链接">35</a> 段落35</h2>

<p><a href="#pn-35.47" id="pn-35.47" class="para-num" title="点击复制链接">35.47</a> 二十二年，文公卒，子共公瑕立。始厚葬。君子讥华元不臣矣。</p>


<h2><a href="#pn-36" id="pn-36" class="para-num" title="点击复制链接">36</a> 段落36</h2>

<p><a href="#pn-36.48" id="pn-36.48" class="para-num" title="点击复制链接">36.48</a> 共公十年，华元善楚将子重，又善晋将栾书，两盟晋楚。十三年，共公卒。华元为右师，鱼石为左师。司马唐山攻杀太子肥，欲杀华元，华元饹晋，鱼石止之，至河乃还，诛唐山。乃立共公少子成，是为平公。</p>


<h2><a href="#pn-37" id="pn-37" class="para-num" title="点击复制链接">37</a> 段落37</h2>

<p><a href="#pn-37.49" id="pn-37.49" class="para-num" title="点击复制链接">37.49</a> 平公三年，楚共王拔宋之彭城，以封宋左师鱼石。四年，诸侯共诛鱼石，而归彭城於宋。三十五年，楚公子围弑其君自立，为灵王。四十四年，平公卒，子元公佐立。</p>


<h2><a href="#pn-38" id="pn-38" class="para-num" title="点击复制链接">38</a> 段落38</h2>

<p><a href="#pn-38.50" id="pn-38.50" class="para-num" title="点击复制链接">38.50</a> 元公三年，楚公子弃疾弑灵王，自立为平王。八年，宋火。十年，元公毋信，诈杀诸公子，大夫华、向氏作乱。楚平王太子建来饹，见诸华氏相攻乱，建去如郑。十五年，元公为鲁昭公避季氏居外，为之求入鲁，行道卒，子景公头曼立。</p>


<h2><a href="#pn-39" id="pn-39" class="para-num" title="点击复制链接">39</a> 段落39</h2>

<p><a href="#pn-39.51" id="pn-39.51" class="para-num" title="点击复制链接">39.51</a> 景公十六年，鲁阳虎来饹，已复去。二十五年，孔子过宋，宋司马桓魋恶之，欲杀孔子，孔子微服去。三十年，曹倍宋，又倍晋，宋伐曹，晋不救，遂灭曹有之。三十六年，齐田常弑简公。</p>


<h2><a href="#pn-40" id="pn-40" class="para-num" title="点击复制链接">40</a> 段落40</h2>

<p><a href="#pn-40.52" id="pn-40.52" class="para-num" title="点击复制链接">40.52</a> 三十七年，楚惠王灭陈。荧惑守心。心，宋之分野也。景公忧之。司星子韦曰：<span class="quoted">"可移於相。"</span>景公曰：<span class="quoted">"相，吾之股肱。"</span>曰：<span class="quoted">"可移於民。"</span>景公曰：<span class="quoted">"君者待民。"</span>曰：<span class="quoted">"可移於岁。"</span>景公曰：<span class="quoted">"岁饥民困，吾谁为君！"</span>子韦曰：<span class="quoted">"天高听卑。君有君人之言三，荧惑宜有动。"</span>於是候之，果徙三度。</p>


<h2><a href="#pn-41" id="pn-41" class="para-num" title="点击复制链接">41</a> 段落41</h2>

<p><a href="#pn-41.53" id="pn-41.53" class="para-num" title="点击复制链接">41.53</a> 六十四年，景公卒。宋公子特攻杀太子而自立，是为昭公。昭公者，元公之曾庶孙也。昭公父公孙纠，纠父公子珰秦，珰秦即元公少子也。景公杀昭公父纠，故昭公怨杀太子而自立。</p>


<h2><a href="#pn-42" id="pn-42" class="para-num" title="点击复制链接">42</a> 段落42</h2>

<p><a href="#pn-42.54" id="pn-42.54" class="para-num" title="点击复制链接">42.54</a> 昭公四十七年卒，子悼公购由立。悼公八年卒，子休公田立。休公田二十三年卒，子辟公辟兵立。辟公三年卒，子剔成立。剔成四十一年，剔成弟偃攻袭剔成，剔成败奔齐，偃自立为宋君。</p>


<h2><a href="#pn-43" id="pn-43" class="para-num" title="点击复制链接">43</a> 段落43</h2>

<p><a href="#pn-43.55" id="pn-43.55" class="para-num" title="点击复制链接">43.55</a> 君偃十一年，自立为王。东败齐，取五城；南败楚，取地三百里；西败魏军，乃与齐、魏为敌国。盛血以韦囊，县而射之，命曰<span class="quoted">"射天"</span>。淫於酒妇人。群臣谏者辄射之。於是诸侯皆曰<span class="quoted">"桀宋"</span>。<span class="quoted">"宋其复为纣所为，不可不诛"</span>。告齐伐宋。王偃立四十七年，齐湣王与魏、楚伐宋，杀王偃，遂灭宋而三分其地。</p>


<h2><a href="#pn-44" id="pn-44" class="para-num" title="点击复制链接">44</a> 段落44</h2>

<p><a href="#pn-44.56" id="pn-44.56" class="para-num" title="点击复制链接">44.56</a> 太史公曰：孔子称<span class="quoted">"微子去之，箕子为之奴，比干谏而死，殷有三仁焉"</span>。春秋讥宋之乱自宣公废太子而立弟，国以不宁者十世。襄公之时，修行仁义，欲为盟主。其大夫正考父美之，故追道契、汤、高宗，殷所以兴，作商颂。襄公既败於泓，而君子或以为多，伤中国阙礼义，襃之也，宋襄之有礼让也。</p>


<h2><a href="#pn-45" id="pn-45" class="para-num" title="点击复制链接">45</a> 段落45</h2>

<p><a href="#pn-45.57" id="pn-45.57" class="para-num" title="点击复制链接">45.57</a> 殷有三仁，微、箕纣亲。一囚一去，不顾其身。颂美有客，书称作宾。卒传冢嗣，或叙彝伦。微仲之後，世载忠勤。穆亦能让，实为知人。伤泓之役，有君无臣。偃号<span class="quoted">"桀宋"</span>，天之弃殷。</p>


<nav class="chapter-nav">
    <a href="../index.html" class="nav-home">回到主页</a>
    <a href="037_卫康叔世家.html" class="nav-prev">← 上一页</a>
    <a href="039_晋世家.html" class="nav-next">下一页 →</a>
</nav>
</body>
</html>
