<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>120_汲郑列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="119_循吏列传.html" class="nav-prev">← 上一页</a>
    <a href="121_儒林列传.html" class="nav-next">下一页 →</a>
</nav>
<h1>120 汲郑列传 <a href="../original_text/120_汲郑列传.txt" class="original-text-link">原文</a></h1>

<h2>汲黯仕宦与直谏</h2>

<p><a href="#pn-0" id="pn-0" class="para-num" title="点击复制链接">0</a> <span class="person" title="人名">汲黯</span>字<span class="person" title="人名">长孺</span>，<span class="place" title="地名">濮阳</span>人也。其先有宠於古之<span class="dynasty" title="朝代/氏族">卫</span>君。至<span class="person" title="人名">黯</span>七世，世为<span class="official" title="官职">卿大夫</span>。<span class="person" title="人名">黯</span>以父任，<span class="time" title="时间">孝景</span>时为<span class="official" title="官职">太子洗马</span>，以庄见惮。<span class="time" title="时间">孝景帝</span>崩，太子即位，<span class="person" title="人名">黯</span>为<span class="official" title="官职">谒者</span>。<span class="place" title="地名">东越</span>相攻，上使<span class="person" title="人名">黯</span>往视之。不至，至<span class="dynasty" title="朝代/氏族">吴</span>而还，报曰：<span class="dialogue quoted">"<span class="tribe" title="族群">越</span>人相攻，固其俗然，不足以辱天子之使。"</span><span class="place" title="地名">河内</span>失火，延烧千馀家，上使<span class="person" title="人名">黯</span>往视之。还报曰：<span class="dialogue quoted">"家人失火，屋比延烧，不足忧也。臣过<span class="place" title="地名">河南</span>，<span class="place" title="地名">河南</span>贫人伤水旱万馀家，或父子相食，臣谨以便宜，持节发<span class="place" title="地名">河南</span>仓<span class="artifact" title="器物/书名">粟</span>以振贫民。臣请归节，伏矫制之罪。"</span>上贤而释之，迁为<span class="official" title="官职">荥阳令</span>。<span class="person" title="人名">黯</span>耻为<span class="official" title="官职">令</span>，病归田里。上闻，乃召拜为<span class="official" title="官职">中大夫</span>。以数切谏，不得久留内，迁为<span class="official" title="官职">东海太守</span>。<span class="person" title="人名">黯</span>学<span class="mythical" title="神话/传说">黄老</span>之言，治官理民，好清静，择<span class="official" title="官职">丞史</span>而任之。其治，责大指而已，不苛小。<span class="person" title="人名">黯</span>多病，卧闺閤内不出。<span class="time" title="时间">岁馀</span>，<span class="place" title="地名">东海</span>大治。称之。上闻，召以为<span class="official" title="官职">主爵都尉</span>，列於九卿。治务在无为而已，弘大体，不拘文法。</p>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">黯</span>为人性倨，少礼，面折，不能容人之过。合己者善待之，不合己者不能忍见，士亦以此不附焉。然好学，游侠，任气节，内行脩絜，好直谏，数犯主之颜色，常慕<span class="person" title="人名">傅柏</span>、<span class="person" title="人名">袁盎</span>之为人也。善<span class="person" title="人名">灌夫</span>、<span class="person" title="人名">郑当时</span>及<span class="official" title="官职">宗正</span><span class="person" title="人名">刘弃</span>。亦以数直谏，不得久居位。</p>

<h2>汲黯面折天子</h2>

<p><a href="#pn-2" id="pn-2" class="para-num" title="点击复制链接">2</a> 当是时，<span class="official" title="官职">太后</span>弟<span class="official" title="官职">武安侯</span><span class="person" title="人名">蚡</span>为<span class="official" title="官职">丞相</span>，<span class="official" title="官职">中二千石</span>来拜谒，<span class="person" title="人名">蚡</span>不为礼。然<span class="person" title="人名">黯</span>见<span class="person" title="人名">蚡</span>未尝拜，常揖之。天子方招文学儒者，上曰吾欲云云，<span class="person" title="人名">黯</span>对曰：<span class="dialogue quoted">"陛下内多欲而外施仁义，柰何欲效<span class="mythical" title="神话/传说">唐</span><span class="mythical" title="神话/传说">虞</span>之治乎！"</span>上默然，怒，变色而罢朝。公卿皆为<span class="person" title="人名">黯</span>惧。上退，谓左右曰：<span class="quoted">"甚矣，<span class="person" title="人名">汲黯</span>之戆也！"</span>群臣或数<span class="person" title="人名">黯</span>，<span class="person" title="人名">黯</span>曰：<span class="dialogue quoted">"天子置公卿辅弼之臣，宁令从谀承意，陷主於不义乎？且已在其位，纵爱身，柰辱朝廷何！"</span></p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">黯</span>多病，病且满<span class="time" title="时间">三月</span>，上常赐告者数，终不愈。最後病，<span class="person" title="人名">庄助</span>为请告。上曰：<span class="quoted">"<span class="person" title="人名">汲黯</span>何如人哉？"</span><span class="person" title="人名">助</span>曰：<span class="dialogue quoted">"使<span class="person" title="人名">黯</span>任职居官，无以逾人。然至其辅少主，守城深坚，招之不来，麾之不去，虽自谓<span class="person" title="人名">贲</span><span class="person" title="人名">育</span>亦不能夺之矣。"</span>上曰：<span class="dialogue quoted">"然。古有社稷之臣，至如<span class="person" title="人名">黯</span>，近之矣。"</span></p>

<p><a href="#pn-4" id="pn-4" class="para-num" title="点击复制链接">4</a> <span class="official" title="官职">大将军</span><span class="person" title="人名">青</span>侍中，上踞厕而视之。<span class="official" title="官职">丞相</span><span class="person" title="人名">弘</span>燕见，上或时不冠。至如<span class="person" title="人名">黯</span>见，上不冠不见也。上尝坐武帐中，<span class="person" title="人名">黯</span>前奏事，上不冠，望见<span class="person" title="人名">黯</span>，避帐中，使人可其奏。其见敬礼如此。</p>

<h2>汲黯与张汤争</h2>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">张汤</span>方以更定<span class="institution" title="制度">律令</span>为<span class="official" title="官职">廷尉</span>，<span class="person" title="人名">黯</span>数质责<span class="person" title="人名">汤</span>於上前，曰：<span class="dialogue quoted">"公为<span class="official" title="官职">正卿</span>，上不能襃先帝之功业，下不能抑<span class="place" title="地名">天下</span>之邪心，安国富民，使<span class="institution" title="制度">囹圄</span>空虚，二者无一焉。非苦就行，放析就功，何乃取<span class="dynasty" title="朝代/氏族">高皇帝</span>约束纷更之为？公以此无种矣。"</span><span class="person" title="人名">黯</span>时与<span class="person" title="人名">汤</span>论议，<span class="person" title="人名">汤</span>辩常在文深小苛，<span class="person" title="人名">黯</span>伉厉守高不能屈，忿发骂曰：<span class="dialogue quoted">"<span class="place" title="地名">天下</span>谓刀笔吏不可以为<span class="official" title="官职">公卿</span>，果然。必<span class="person" title="人名">汤</span>也，令<span class="place" title="地名">天下</span>重足而立，侧目而视矣！"</span></p>

<p><a href="#pn-6" id="pn-6" class="para-num" title="点击复制链接">6</a> 是时，<span class="dynasty" title="朝代/氏族">汉</span>方征<span class="tribe" title="族群">匈奴</span>，招怀四夷。<span class="person" title="人名">黯</span>务少事，乘上间，常言与<span class="tribe" title="族群">胡</span>和亲，无起兵。上方向儒术，尊<span class="person" title="人名">公孙弘</span>。及事益多，吏民巧弄。上分别文法，<span class="person" title="人名">汤</span>等数奏决谳以幸。而<span class="person" title="人名">黯</span>常毁儒，面触<span class="person" title="人名">弘</span>等徒怀诈饰智以阿人主取容，而刀笔吏专深文巧诋，陷人於罪，使不得反其真，以胜为功。上愈益贵<span class="person" title="人名">弘</span>、<span class="person" title="人名">汤</span>，<span class="person" title="人名">弘</span>、<span class="person" title="人名">汤</span>深心疾<span class="person" title="人名">黯</span>，唯天子亦不说也，欲诛之以事。<span class="person" title="人名">弘</span>为<span class="official" title="官职">丞相</span>，乃言上曰：<span class="dialogue quoted">"<span class="official" title="官职">右内史</span>界部中多贵人宗室，难治，非素重臣不能任，请徙<span class="person" title="人名">黯</span>为<span class="official" title="官职">右内史</span>。"</span>为<span class="official" title="官职">右内史</span>数岁，官事不废。</p>

<p><a href="#pn-7" id="pn-7" class="para-num" title="点击复制链接">7</a> <span class="official" title="官职">大将军</span><span class="person" title="人名">青</span>既益尊，姊为<span class="official" title="官职">皇后</span>，然<span class="person" title="人名">黯</span>与亢礼。人或说<span class="person" title="人名">黯</span>曰：<span class="dialogue quoted">"自天子欲群臣下<span class="official" title="官职">大将军</span>，<span class="official" title="官职">大将军</span>尊重益贵，君不可以不拜。"</span><span class="person" title="人名">黯</span>曰：<span class="quoted">"夫以<span class="official" title="官职">大将军</span>有揖客，反不重邪？"</span><span class="official" title="官职">大将军</span>闻，愈贤<span class="person" title="人名">黯</span>，数请问国家朝廷所疑，遇<span class="person" title="人名">黯</span>过於平生。</p>

<p><a href="#pn-8" id="pn-8" class="para-num" title="点击复制链接">8</a> <span class="official" title="官职">淮南王</span>谋反，惮<span class="person" title="人名">黯</span>，曰：<span class="dialogue quoted">"好直谏，守节死义，难惑以非。至如说<span class="official" title="官职">丞相</span><span class="person" title="人名">弘</span>，如发蒙振落耳。"</span></p>

<h2>汲黯失势与贬黜</h2>

<p><a href="#pn-9" id="pn-9" class="para-num" title="点击复制链接">9</a> 天子既数征<span class="tribe" title="族群">匈奴</span>有功，<span class="person" title="人名">黯</span>之言益不用。</p>

<p><a href="#pn-10" id="pn-10" class="para-num" title="点击复制链接">10</a> 始<span class="person" title="人名">黯</span>列为九卿，而<span class="person" title="人名">公孙弘</span>、<span class="person" title="人名">张汤</span>为小吏。及<span class="person" title="人名">弘</span>、<span class="person" title="人名">汤</span>稍益贵，与<span class="person" title="人名">黯</span>同位，<span class="person" title="人名">黯</span>又非毁<span class="person" title="人名">弘</span>、<span class="person" title="人名">汤</span>等。已而<span class="person" title="人名">弘</span>至<span class="official" title="官职">丞相</span>，封为侯；<span class="person" title="人名">汤</span>至<span class="official" title="官职">御史大夫</span>；故<span class="person" title="人名">黯</span>时<span class="official" title="官职">丞相史</span>皆与<span class="person" title="人名">黯</span>同列，或尊用过之。<span class="person" title="人名">黯</span>褊心，不能无少望，见上，前言曰：<span class="dialogue quoted">"陛下用群臣如积薪耳，後来者居上。"</span>上默然。有间<span class="person" title="人名">黯</span>罢，上曰：<span class="dialogue quoted">"人果不可以无学，观<span class="person" title="人名">黯</span>之言也<span class="time" title="时间">日</span>益甚。"</span></p>

<p><a href="#pn-11" id="pn-11" class="para-num" title="点击复制链接">11</a> 居无何，<span class="tribe" title="族群">匈奴</span><span class="person" title="人名">浑邪</span>王率众来降，<span class="dynasty" title="朝代/氏族">汉</span>发车二万乘。县官无钱，从民贳<span class="flora-fauna" title="动植物">马</span>。民或匿<span class="flora-fauna" title="动植物">马</span>，<span class="flora-fauna" title="动植物">马</span>不具。上怒，欲斩<span class="official" title="官职">长安令</span>。<span class="person" title="人名">黯</span>曰：<span class="dialogue quoted">"<span class="official" title="官职">长安令</span>无罪，独斩<span class="person" title="人名">黯</span>，民乃肯出<span class="flora-fauna" title="动植物">马</span>。且<span class="tribe" title="族群">匈奴</span>畔其主而降<span class="dynasty" title="朝代/氏族">汉</span>，<span class="dynasty" title="朝代/氏族">汉</span>徐以县次传之，何至令<span class="place" title="地名">天下</span>骚动，罢弊<span class="place" title="地名">中国</span>而以事<span class="tribe" title="族群">夷狄</span>之人乎！"</span>上默然。及<span class="person" title="人名">浑邪</span>至，贾人与市者，坐当死者五百馀人。<span class="person" title="人名">黯</span>请间，见高门，曰：<span class="dialogue quoted">"夫<span class="tribe" title="族群">匈奴</span>攻当路塞，绝和亲，<span class="place" title="地名">中国</span>兴兵诛之，死伤者不可胜计，而费以巨万百数。臣愚以为陛下得<span class="tribe" title="族群">胡</span>人，皆以为奴婢以赐从军死事者家；所卤获，因予之，以谢<span class="place" title="地名">天下</span>之苦，塞百姓之心。今纵不能，<span class="person" title="人名">浑邪</span>率数万之众来降，虚府库赏赐，发良民侍养，譬若奉骄子。愚民安知市买<span class="place" title="地名">长安</span>中物而文吏绳以为阑出财物于边关乎？陛下纵不能得<span class="tribe" title="族群">匈奴</span>之资以谢<span class="place" title="地名">天下</span>，又以微文杀无知者五百馀人，是所谓'庇其叶而伤其枝'者也，臣窃为陛下不取也。"</span>上默然，不许，曰：<span class="dialogue quoted">"吾久不闻<span class="person" title="人名">汲黯</span>之言，今又复妄发矣。"</span>後数月，<span class="person" title="人名">黯</span>坐小法，会赦免官。於是<span class="person" title="人名">黯</span>隐於田园。</p>

<h2>汲黯治淮阳</h2>

<p><a href="#pn-12" id="pn-12" class="para-num" title="点击复制链接">12</a> 居数年，会更<span class="artifact" title="器物/书名">五铢钱</span>，民多盗铸<span class="artifact" title="器物/书名">钱</span>，<span class="dynasty" title="朝代/氏族">楚</span>地尤甚。上以为<span class="place" title="地名">淮阳</span>，<span class="dynasty" title="朝代/氏族">楚</span>地之郊，乃召拜<span class="person" title="人名">黯</span>为<span class="official" title="官职">淮阳太守</span>。<span class="person" title="人名">黯</span>伏谢不受印，诏数彊予，然後奉诏。诏召见<span class="person" title="人名">黯</span>，<span class="person" title="人名">黯</span>为上泣曰：<span class="dialogue quoted">"臣自以为填沟壑，不复见陛下，不意陛下复收用之。臣常有<span class="flora-fauna" title="动植物">狗</span><span class="flora-fauna" title="动植物">马</span>病，力不能任郡事，臣原为<span class="official" title="官职">中郎</span>，出入禁闼，补过拾遗，臣之原也。"</span>上曰：<span class="dialogue quoted">"君薄<span class="place" title="地名">淮阳</span>邪？吾今召君矣。顾<span class="place" title="地名">淮阳</span>吏民不相得，吾徒得君之重，卧而治之。"</span><span class="person" title="人名">黯</span>既辞行，过<span class="official" title="官职">大行</span><span class="person" title="人名">李息</span>，曰：<span class="dialogue quoted">"<span class="person" title="人名">黯</span>弃居郡，不得与朝廷议也。然<span class="official" title="官职">御史大夫</span><span class="person" title="人名">张汤</span>智足以拒谏，诈足以饰非，务巧佞之语，辩数之辞，非肯正为<span class="place" title="地名">天下</span>言，专阿主意。主意所不欲，因而毁之；主意所欲，因而誉之。好兴事，舞文法，内怀诈以御主心，外挟贼吏以为威重。公列九卿，不早言之，公与之俱受其僇矣。"</span><span class="person" title="人名">息</span>畏<span class="person" title="人名">汤</span>，终不敢言。<span class="person" title="人名">黯</span>居郡如故治，<span class="place" title="地名">淮阳</span>政清。後<span class="person" title="人名">张汤</span>果败，上闻<span class="person" title="人名">黯</span>与<span class="person" title="人名">息</span>言，抵<span class="person" title="人名">息</span>罪。令<span class="person" title="人名">黯</span>以诸侯<span class="official" title="官职">相</span>秩居<span class="place" title="地名">淮阳</span>。七岁而卒。</p>

<p><a href="#pn-13" id="pn-13" class="para-num" title="点击复制链接">13</a> 卒後，上以<span class="person" title="人名">黯</span>故，官其弟<span class="person" title="人名">汲仁</span>至九卿，子<span class="person" title="人名">汲偃</span>至诸侯<span class="official" title="官职">相</span>。<span class="person" title="人名">黯</span>姑姊子<span class="person" title="人名">司马安</span>亦少与<span class="person" title="人名">黯</span>为<span class="official" title="官职">太子洗马</span>。<span class="person" title="人名">安</span>文深巧善宦，官四至九卿，以<span class="official" title="官职">河南太守</span>卒。昆弟以<span class="person" title="人名">安</span>故，同时至二千石者十人。<span class="place" title="地名">濮阳</span><span class="person" title="人名">段宏</span>始事<span class="official" title="官职">盖侯</span><span class="person" title="人名">信</span>，<span class="person" title="人名">信</span>任<span class="person" title="人名">宏</span>，<span class="person" title="人名">宏</span>亦再至九卿。然<span class="dynasty" title="朝代/氏族">卫</span>人仕者皆严惮<span class="person" title="人名">汲黯</span>，出其下。</p>

<h2>郑当时家世</h2>

<p><a href="#pn-14" id="pn-14" class="para-num" title="点击复制链接">14</a> <span class="person" title="人名">郑当时</span>者，字<span class="person" title="人名">庄</span>，<span class="place" title="地名">陈</span>人也。其先<span class="person" title="人名">郑君</span>尝为<span class="person" title="人名">项籍</span>将；<span class="person" title="人名">籍</span>死，已而属<span class="dynasty" title="朝代/氏族">汉</span>。<span class="dynasty" title="朝代/氏族">高祖</span>令诸故<span class="person" title="人名">项籍</span>臣名<span class="person" title="人名">籍</span>，<span class="person" title="人名">郑君</span>独不奉诏。诏尽拜名<span class="person" title="人名">籍</span>者为<span class="official" title="官职">大夫</span>，而逐<span class="person" title="人名">郑君</span>。<span class="person" title="人名">郑君</span>死<span class="time" title="时间">孝文</span>时。</p>

<h2>郑庄好士推贤</h2>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">郑庄</span>以任侠自喜，脱<span class="person" title="人名">张羽</span>於戹，声闻<span class="place" title="地名">梁</span><span class="place" title="地名">楚</span>之间。<span class="time" title="时间">孝景</span>时，为<span class="official" title="官职">太子舍人</span>。每<span class="time" title="时间">五日</span>洗沐，常置驿<span class="flora-fauna" title="动植物">马</span>安诸郊，存诸故人，请谢宾客，<span class="time" title="时间">夜</span>以继<span class="time" title="时间">日</span>，至其明旦，常恐不遍。<span class="person" title="人名">庄</span>好<span class="mythical" title="神话/传说">黄老</span>之言，其慕长者如恐不见。年少官薄，然其游知交皆其大父行，<span class="place" title="地名">天下</span>有名之士也。<span class="time" title="时间">武帝</span>立，<span class="person" title="人名">庄</span>稍迁为<span class="official" title="官职">鲁中尉</span>、<span class="official" title="官职">济南太守</span>、<span class="official" title="官职">江都相</span>，至九卿为<span class="official" title="官职">右内史</span>。以<span class="official" title="官职">武安侯</span><span class="official" title="官职">魏其</span>时议，贬秩为<span class="official" title="官职">詹事</span>，迁为<span class="official" title="官职">大农令</span>。</p>

<p><a href="#pn-16" id="pn-16" class="para-num" title="点击复制链接">16</a> <span class="person" title="人名">庄</span>为<span class="official" title="官职">太史</span>，诫门下：<span class="quoted">"客至，无贵贱无留门者。"</span>执宾主之礼，以其贵下人。<span class="person" title="人名">庄</span>廉，又不治其产业，仰奉赐以给诸公。然其餽遗人，不过算器食。每朝，候上之间，说未尝不言<span class="place" title="地名">天下</span>之长者。其推毂士及官属<span class="official" title="官职">丞史</span>，诚有味其言之也，常引以为贤於己。未尝名吏，与官属言，若恐伤之。闻人之善言，进之上，唯恐後。<span class="place" title="地名">山东</span>士诸公以此翕然称<span class="person" title="人名">郑庄</span>。</p>

<p><a href="#pn-17" id="pn-17" class="para-num" title="点击复制链接">17</a> <span class="person" title="人名">郑庄</span>使视决河，自请治行<span class="time" title="时间">五日</span>。上曰：<span class="dialogue quoted">"吾闻'<span class="person" title="人名">郑庄</span>行，千里不赍粮'，请治行者何也？"</span>然<span class="person" title="人名">郑庄</span>在朝，常趋和承意，不敢甚引当否。及晚节，<span class="dynasty" title="朝代/氏族">汉</span>征<span class="tribe" title="族群">匈奴</span>，招四夷，<span class="place" title="地名">天下</span>费多，财用益匮。<span class="person" title="人名">庄</span>任人宾客为<span class="official" title="官职">大农</span>僦人，多逋负。<span class="person" title="人名">司马安</span>为<span class="official" title="官职">淮阳太守</span>，发其事，<span class="person" title="人名">庄</span>以此陷罪，赎为庶人。顷之，守<span class="official" title="官职">长史</span>。上以为老，以<span class="person" title="人名">庄</span>为<span class="official" title="官职">汝南太守</span>。数岁，以官卒。</p>

<p><a href="#pn-18" id="pn-18" class="para-num" title="点击复制链接">18</a> <span class="person" title="人名">郑庄</span>、<span class="person" title="人名">汲黯</span>始列为九卿，廉，内行脩絜。此两人中废，家贫，宾客益落。及居郡，卒後家无馀赀财。<span class="person" title="人名">庄</span>兄弟子孙以<span class="person" title="人名">庄</span>故，至二千石六七人焉。</p>

<h2>太史公论赞</h2>

<p><a href="#pn-19" id="pn-19" class="para-num" title="点击复制链接">19</a> <span class="official" title="官职">太史公</span>曰：夫以<span class="person" title="人名">汲</span>、<span class="person" title="人名">郑</span>之贤，有势则宾客十倍，无势则否，况众人乎！<span class="place" title="地名">下邽</span><span class="person" title="人名">翟公</span>有言，始<span class="person" title="人名">翟公</span>为<span class="official" title="官职">廷尉</span>，宾客阗门；及废，门外可设<span class="flora-fauna" title="动植物">雀</span>罗。<br>
<span class="person" title="人名">翟公</span>复为<span class="official" title="官职">廷尉</span>，宾客欲往，<span class="person" title="人名">翟公</span>乃人署其门曰："一死一生，乃知交情。<br>
一贫一富，乃知交态。<br>
一贵一贱，交情乃见。<br>
"<span class="person" title="人名">汲</span>、<span class="person" title="人名">郑</span>亦云，悲夫！<br>
<span class="place" title="地名">河南</span>矫制，自古称贤。<br>
<span class="place" title="地名">淮南</span>卧理，天子伏焉。<br>
积薪兴叹，伉直愈坚。<br>
<span class="person" title="人名">郑庄</span>推士，<span class="place" title="地名">天下</span>翕然。<br>
交道势利，<span class="person" title="人名">翟公</span>怆旃。</p>

<nav class="chapter-nav">
    <a href="../index.html" class="nav-home">回到主页</a>
    <a href="119_循吏列传.html" class="nav-prev">← 上一页</a>
    <a href="121_儒林列传.html" class="nav-next">下一页 →</a>
</nav>
</body>
</html>
