<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>041_越王句践世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="040_楚世家.html" class="nav-prev">← 上一页</a>
    <a href="042_郑世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 越王句践世家 <a href="../original_text/041_越王句践世家.txt" class="original-text-link">原文</a></h1>

<h2>越国起源与允常时期</h2>

<h3>句践家世</h3>

<p><a href="#pn-1.1" id="pn-1.1" class="para-num" title="点击复制链接">1.1</a> <span class="official" title="官职">越王</span><span class="official" title="官职">句践</span>，其先<span class="mythical" title="神话/传说">禹</span>之苗裔，而<span class="dynasty" title="朝代/氏族">夏后</span>帝<span class="official" title="官职">少康</span>之庶子也。</p>

<p><a href="#pn-1.2" id="pn-1.2" class="para-num" title="点击复制链接">1.2</a> 封於<span class="place" title="地名">会稽</span>，以奉守<span class="mythical" title="神话/传说">禹</span>之祀。</p>

<p><a href="#pn-1.3" id="pn-1.3" class="para-num" title="点击复制链接">1.3</a> 文身断发，披<span class="flora-fauna" title="动植物">草莱</span>而邑焉。</p>

<p><a href="#pn-1.4" id="pn-1.4" class="para-num" title="点击复制链接">1.4</a> 後<span class="time" title="时间">二十馀世</span>，至於<span class="person" title="人名">允常</span>。</p>

<p><a href="#pn-1.5" id="pn-1.5" class="para-num" title="点击复制链接">1.5</a> 云：<span class="quoted">"於，语发声也。"</span></p>

<h3>允常与吴战</h3>

<p><a href="#pn-2.1" id="pn-2.1" class="para-num" title="点击复制链接">2.1</a> <span class="person" title="人名">允常</span>之时，与<span class="official" title="官职">吴王</span><span class="official" title="官职">阖庐</span>战而相怨伐。</p>

<p><a href="#pn-2.2" id="pn-2.2" class="para-num" title="点击复制链接">2.2</a> <span class="person" title="人名">允常</span>卒，子<span class="person" title="人名">句践</span>立，是为<span class="official" title="官职">越王</span>。</p>

<h2>吴越争霸初期</h2>

<h3>槜李之战</h3>

<p><a href="#pn-3.1" id="pn-3.1" class="para-num" title="点击复制链接">3.1</a> <span class="time" title="时间">元年</span>，<span class="official" title="官职">吴王</span><span class="official" title="官职">阖庐</span>闻<span class="person" title="人名">允常</span>死，乃兴师伐<span class="dynasty" title="朝代/氏族">越</span>。</p>

<p><a href="#pn-3.2" id="pn-3.2" class="para-num" title="点击复制链接">3.2</a> <span class="official" title="官职">越王</span><span class="official" title="官职">句践</span>使死士挑战，三行，至<span class="dynasty" title="朝代/氏族">吴</span>陈，呼而自刭。</p>

<p><a href="#pn-3.3" id="pn-3.3" class="para-num" title="点击复制链接">3.3</a> <span class="dynasty" title="朝代/氏族">吴</span>师观之，<span class="dynasty" title="朝代/氏族">越</span>因袭击<span class="dynasty" title="朝代/氏族">吴</span>师，<span class="dynasty" title="朝代/氏族">吴</span>师败於<span class="place" title="地名">槜李</span>，射伤<span class="official" title="官职">吴王</span><span class="official" title="官职">阖庐</span>。</p>

<p><a href="#pn-3.4" id="pn-3.4" class="para-num" title="点击复制链接">3.4</a> <span class="person" title="人名">阖庐</span>且死，告其子<span class="person" title="人名">夫差</span>曰：</p>

<blockquote>
<span class="quoted">"必毋忘<span class="dynasty" title="朝代/氏族">越</span>。"</span><br>
</blockquote>

<h3>夫椒之败</h3>

<p><a href="#pn-4.1" id="pn-4.1" class="para-num" title="点击复制链接">4.1</a> <span class="time" title="时间">三年</span>，<span class="person" title="人名">句践</span>闻<span class="official" title="官职">吴王</span><span class="official" title="官职">夫差</span>日夜勒兵，且以报<span class="dynasty" title="朝代/氏族">越</span>，<span class="dynasty" title="朝代/氏族">越</span>欲先<span class="dynasty" title="朝代/氏族">吴</span>未发往伐之。</p>

<p><a href="#pn-4.2" id="pn-4.2" class="para-num" title="点击复制链接">4.2</a> <span class="person" title="人名">范蠡</span>谏曰：</p>

<blockquote>
<span class="dialogue quoted">"不可。臣闻兵者凶器也，战者逆德也，争者事之末也。阴谋逆德，好用凶器，试身於所末，上帝禁之，行者不利。"</span><br>
</blockquote>

<p><a href="#pn-4.3" id="pn-4.3" class="para-num" title="点击复制链接">4.3</a> <span class="official" title="官职">越王</span>曰：</p>

<blockquote>
<span class="quoted">"吾已决之矣。"</span><br>
</blockquote>

<p><a href="#pn-4.4" id="pn-4.4" class="para-num" title="点击复制链接">4.4</a> 遂兴师。</p>

<p><a href="#pn-4.5" id="pn-4.5" class="para-num" title="点击复制链接">4.5</a> <span class="official" title="官职">吴王</span>闻之，悉发精兵击<span class="dynasty" title="朝代/氏族">越</span>，败之<span class="place" title="地名">夫椒</span>。</p>

<p><a href="#pn-4.6" id="pn-4.6" class="para-num" title="点击复制链接">4.6</a> <span class="official" title="官职">越王</span>乃以馀兵五千人保栖於<span class="place" title="地名">会稽</span>。</p>

<p><a href="#pn-4.7" id="pn-4.7" class="para-num" title="点击复制链接">4.7</a> <span class="official" title="官职">吴王</span>追而围之。</p>

<h2>会稽之耻</h2>

<h3>范蠡献策</h3>

<p><a href="#pn-5.1" id="pn-5.1" class="para-num" title="点击复制链接">5.1</a> <span class="official" title="官职">越王</span>谓<span class="person" title="人名">范蠡</span>曰：</p>

<blockquote>
<span class="quoted">"以不听子故至於此，为之柰何？"</span><br>
</blockquote>

<p><a href="#pn-5.2" id="pn-5.2" class="para-num" title="点击复制链接">5.2</a> <span class="person" title="人名">蠡</span>对曰：</p>

<blockquote>
<span class="dialogue quoted">"持满者与天，定倾者与人，节事者以地。卑辞厚礼以遗之，不许，而身与之市。"</span><br>
</blockquote>

<p><a href="#pn-5.3" id="pn-5.3" class="para-num" title="点击复制链接">5.3</a> <span class="person" title="人名">句践</span>曰：</p>

<blockquote>
<span class="quoted">"诺。"</span><br>
</blockquote>

<h3>文种求和</h3>

<p><a href="#pn-6.1" id="pn-6.1" class="para-num" title="点击复制链接">6.1</a> 乃令<span class="official" title="官职">大夫</span><span class="official" title="官职">种</span>行成於<span class="dynasty" title="朝代/氏族">吴</span>，膝行顿首曰：</p>

<blockquote>
<span class="dialogue quoted">"<span class="official" title="官职">君王</span>亡臣<span class="person" title="人名">句践</span>使陪臣<span class="person" title="人名">种</span>敢告下执事：<span class="person" title="人名">句践</span>请为臣，妻为妾。"</span><br>
</blockquote>

<p><a href="#pn-6.2" id="pn-6.2" class="para-num" title="点击复制链接">6.2</a> <span class="official" title="官职">吴王</span>将许之。</p>

<p><a href="#pn-6.3" id="pn-6.3" class="para-num" title="点击复制链接">6.3</a> <span class="person" title="人名">子胥</span>言於<span class="official" title="官职">吴王</span>曰：</p>

<blockquote>
<span class="quoted">"天以<span class="dynasty" title="朝代/氏族">越</span>赐<span class="dynasty" title="朝代/氏族">吴</span>，勿许也。"</span><br>
</blockquote>

<p><a href="#pn-6.4" id="pn-6.4" class="para-num" title="点击复制链接">6.4</a> <span class="person" title="人名">种</span>还，以报<span class="person" title="人名">句践</span>。</p>

<h3>太宰嚭受贿</h3>

<p><a href="#pn-7.1" id="pn-7.1" class="para-num" title="点击复制链接">7.1</a> <span class="person" title="人名">句践</span>欲杀妻子，燔<span class="artifact" title="器物/书名">宝器</span>，触战以死。</p>

<p><a href="#pn-7.2" id="pn-7.2" class="para-num" title="点击复制链接">7.2</a> <span class="person" title="人名">种</span>止<span class="person" title="人名">句践</span>曰：</p>

<blockquote>
<span class="dialogue quoted">"夫<span class="dynasty" title="朝代/氏族">吴</span><span class="official" title="官职">太宰</span><span class="official" title="官职">嚭</span>贪，可诱以利，请间行言之。"</span><br>
</blockquote>

<p><a href="#pn-7.3" id="pn-7.3" class="para-num" title="点击复制链接">7.3</a> 於是<span class="person" title="人名">句践</span>以美女<span class="artifact" title="器物/书名">宝器</span>令<span class="person" title="人名">种</span>间献<span class="dynasty" title="朝代/氏族">吴</span><span class="official" title="官职">太宰</span><span class="official" title="官职">嚭</span>。</p>

<p><a href="#pn-7.4" id="pn-7.4" class="para-num" title="点击复制链接">7.4</a> <span class="person" title="人名">嚭</span>受，乃见<span class="official" title="官职">大夫</span><span class="official" title="官职">种</span>於<span class="official" title="官职">吴王</span>。</p>

<p><a href="#pn-7.5" id="pn-7.5" class="para-num" title="点击复制链接">7.5</a> <span class="person" title="人名">种</span>顿首言曰：</p>

<blockquote>
<span class="dialogue quoted">"原<span class="official" title="官职">大王</span>赦<span class="person" title="人名">句践</span>之罪，尽入其<span class="artifact" title="器物/书名">宝器</span>。不幸不赦，<span class="person" title="人名">句践</span>将尽杀其妻子，燔其<span class="artifact" title="器物/书名">宝器</span>，悉五千人触战，必有当也。"</span><br>
</blockquote>

<p><a href="#pn-7.6" id="pn-7.6" class="para-num" title="点击复制链接">7.6</a> <span class="person" title="人名">嚭</span>因说<span class="official" title="官职">吴王</span>曰：</p>

<blockquote>
<span class="dialogue quoted">"<span class="dynasty" title="朝代/氏族">越</span>以服为臣，若将赦之，此国之利也。"</span><br>
</blockquote>

<h3>子胥谏阻</h3>

<p><a href="#pn-8.1" id="pn-8.1" class="para-num" title="点击复制链接">8.1</a> <span class="official" title="官职">吴王</span>将许之。</p>

<p><a href="#pn-8.2" id="pn-8.2" class="para-num" title="点击复制链接">8.2</a> <span class="person" title="人名">子胥</span>进谏曰：</p>

<blockquote>
<span class="dialogue quoted">"今不灭<span class="dynasty" title="朝代/氏族">越</span>，後必悔之。<span class="person" title="人名">句践</span>贤君，<span class="person" title="人名">种</span>、<span class="person" title="人名">蠡</span>良臣，若反国，将为乱。"</span><br>
</blockquote>

<p><a href="#pn-8.3" id="pn-8.3" class="para-num" title="点击复制链接">8.3</a> <span class="official" title="官职">吴王</span>弗听，卒赦<span class="dynasty" title="朝代/氏族">越</span>，罢兵而归。</p>

<h3>文种励志</h3>

<p><a href="#pn-9.1" id="pn-9.1" class="para-num" title="点击复制链接">9.1</a> <span class="person" title="人名">句践</span>之困<span class="place" title="地名">会稽</span>也，喟然叹曰：</p>

<blockquote>
<span class="quoted">"吾终於此乎？"</span><br>
</blockquote>

<p><a href="#pn-9.2" id="pn-9.2" class="para-num" title="点击复制链接">9.2</a> <span class="person" title="人名">种</span>曰：</p>

<blockquote>
<span class="dialogue quoted">"<span class="person" title="人名">汤</span>系<span class="place" title="地名">夏台</span>，<span class="person" title="人名">文王</span>囚<span class="place" title="地名">羑里</span>，<span class="dynasty" title="朝代/氏族">晋</span><span class="person" title="人名">重耳</span>饹翟，<span class="dynasty" title="朝代/氏族">齐</span><span class="person" title="人名">小白</span>饹莒，其卒王霸。由是观之，何遽不为福乎？"</span><br>
</blockquote>

<h2>卧薪尝胆</h2>

<h3>苦身焦思</h3>

<p><a href="#pn-10.1" id="pn-10.1" class="para-num" title="点击复制链接">10.1</a> <span class="dynasty" title="朝代/氏族">吴</span>既赦<span class="dynasty" title="朝代/氏族">越</span>，<span class="official" title="官职">越王</span><span class="official" title="官职">句践</span>反国，乃苦身焦思，置<span class="artifact" title="器物/书名">胆</span>於坐，坐卧即仰<span class="artifact" title="器物/书名">胆</span>，饮食亦尝<span class="artifact" title="器物/书名">胆</span>也。</p>

<p><a href="#pn-10.2" id="pn-10.2" class="para-num" title="点击复制链接">10.2</a> 曰：</p>

<blockquote>
<span class="quoted">"女忘<span class="place" title="地名">会稽</span>之耻邪？"</span><br>
</blockquote>

<p><a href="#pn-10.3" id="pn-10.3" class="para-num" title="点击复制链接">10.3</a> 身自耕作，夫人自织，食不加肉，衣不重采，折节下贤人，厚遇宾客，振贫吊死，与百姓同其劳。</p>

<h3>任用贤臣</h3>

<p><a href="#pn-11.1" id="pn-11.1" class="para-num" title="点击复制链接">11.1</a> 欲使<span class="person" title="人名">范蠡</span>治国政，<span class="person" title="人名">蠡</span>对曰：</p>

<blockquote>
<span class="dialogue quoted">"兵甲之事，<span class="person" title="人名">种</span>不如<span class="person" title="人名">蠡</span>；填抚国家，亲附百姓，<span class="person" title="人名">蠡</span>不如<span class="person" title="人名">种</span>。"</span><br>
</blockquote>

<p><a href="#pn-11.2" id="pn-11.2" class="para-num" title="点击复制链接">11.2</a> 於是举国政属<span class="official" title="官职">大夫</span><span class="official" title="官职">种</span>，而使<span class="person" title="人名">范蠡</span>与<span class="official" title="官职">大夫</span><span class="person" title="人名">柘稽</span>行成，为质於<span class="dynasty" title="朝代/氏族">吴</span>。</p>

<p><a href="#pn-11.3" id="pn-11.3" class="para-num" title="点击复制链接">11.3</a> <span class="time" title="时间">二岁</span>而<span class="dynasty" title="朝代/氏族">吴</span>归<span class="person" title="人名">蠡</span>。</p>

<h3>逢同献策</h3>

<p><a href="#pn-12.1" id="pn-12.1" class="para-num" title="点击复制链接">12.1</a> <span class="person" title="人名">句践</span>自<span class="place" title="地名">会稽</span>归<span class="time" title="时间">七年</span>，拊循其士民，欲用以报<span class="dynasty" title="朝代/氏族">吴</span>。</p>

<p><a href="#pn-12.2" id="pn-12.2" class="para-num" title="点击复制链接">12.2</a> <span class="official" title="官职">大夫</span><span class="person" title="人名">逢同</span>谏曰：</p>

<blockquote>
<span class="dialogue quoted">"国新流亡，今乃复殷给，缮饰备利，<span class="dynasty" title="朝代/氏族">吴</span>必惧，惧则难必至。且鸷<span class="flora-fauna" title="动植物">鸟</span>之击也，必匿其形。今夫<span class="dynasty" title="朝代/氏族">吴</span>兵加<span class="dynasty" title="朝代/氏族">齐</span>、<span class="dynasty" title="朝代/氏族">晋</span>，怨深於<span class="dynasty" title="朝代/氏族">楚</span>、<span class="dynasty" title="朝代/氏族">越</span>，名高天下，实害<span class="dynasty" title="朝代/氏族">周</span>室，德少而功多，必淫自矜。为<span class="dynasty" title="朝代/氏族">越</span>计，莫若结<span class="dynasty" title="朝代/氏族">齐</span>，亲<span class="dynasty" title="朝代/氏族">楚</span>，附<span class="dynasty" title="朝代/氏族">晋</span>，以厚<span class="dynasty" title="朝代/氏族">吴</span>。<span class="dynasty" title="朝代/氏族">吴</span>之志广，必轻战。是我连其权，三国伐之，<span class="dynasty" title="朝代/氏族">越</span>承其弊，可克也。"</span><br>
</blockquote>

<p><a href="#pn-12.3" id="pn-12.3" class="para-num" title="点击复制链接">12.3</a> <span class="person" title="人名">句践</span>曰：</p>

<blockquote>
<span class="quoted">"善。"</span><br>
</blockquote>

<h2>伐吴复仇</h2>

<h3>子胥殉国</h3>

<p><a href="#pn-13.1" id="pn-13.1" class="para-num" title="点击复制链接">13.1</a> 居<span class="time" title="时间">二年</span>，<span class="official" title="官职">吴王</span>将伐<span class="dynasty" title="朝代/氏族">齐</span>。</p>

<p><a href="#pn-13.2" id="pn-13.2" class="para-num" title="点击复制链接">13.2</a> <span class="person" title="人名">子胥</span>谏曰：</p>

<blockquote>
<span class="dialogue quoted">"未可。臣闻<span class="person" title="人名">句践</span>食不重味，与百姓同苦乐。此人不死，必为国患。<span class="dynasty" title="朝代/氏族">吴</span>有<span class="dynasty" title="朝代/氏族">越</span>，腹心之疾，<span class="dynasty" title="朝代/氏族">齐</span>与<span class="dynasty" title="朝代/氏族">吴</span>，疥甪也。原王释<span class="dynasty" title="朝代/氏族">齐</span>先<span class="dynasty" title="朝代/氏族">越</span>。"</span><br>
</blockquote>

<p><a href="#pn-13.3" id="pn-13.3" class="para-num" title="点击复制链接">13.3</a> <span class="official" title="官职">吴王</span>弗听，遂伐<span class="dynasty" title="朝代/氏族">齐</span>，败之<span class="place" title="地名">艾陵</span>，虏<span class="dynasty" title="朝代/氏族">齐</span><span class="person" title="人名">高</span>、<span class="person" title="人名">国</span>以归。</p>

<p><a href="#pn-13.4" id="pn-13.4" class="para-num" title="点击复制链接">13.4</a> 让<span class="person" title="人名">子胥</span>。</p>

<p><a href="#pn-13.5" id="pn-13.5" class="para-num" title="点击复制链接">13.5</a> <span class="person" title="人名">子胥</span>曰：</p>

<blockquote>
<span class="quoted">"王毋喜！"</span><br>
</blockquote>

<p><a href="#pn-13.6" id="pn-13.6" class="para-num" title="点击复制链接">13.6</a> 王怒，<span class="person" title="人名">子胥</span>欲自杀，王闻而止之。</p>

<p><a href="#pn-13.7" id="pn-13.7" class="para-num" title="点击复制链接">13.7</a> <span class="official" title="官职">越大夫</span><span class="official" title="官职">种</span>曰：</p>

<blockquote>
<span class="dialogue quoted">"臣观<span class="official" title="官职">吴王</span>政骄矣，请试尝之贷粟，以卜其事。"</span><br>
</blockquote>

<p><a href="#pn-13.8" id="pn-13.8" class="para-num" title="点击复制链接">13.8</a> 请贷，<span class="official" title="官职">吴王</span>欲与，<span class="person" title="人名">子胥</span>谏勿与，王遂与之，<span class="dynasty" title="朝代/氏族">越</span>乃私喜。</p>

<p><a href="#pn-13.9" id="pn-13.9" class="para-num" title="点击复制链接">13.9</a> <span class="person" title="人名">子胥</span>言曰：</p>

<blockquote>
<span class="quoted">"王不听谏，後<span class="time" title="时间">三年</span><span class="dynasty" title="朝代/氏族">吴</span>其墟乎！"</span><br>
</blockquote>

<p><a href="#pn-13.10" id="pn-13.10" class="para-num" title="点击复制链接">13.10</a> <span class="official" title="官职">太宰</span><span class="official" title="官职">嚭</span>闻之，乃数与<span class="person" title="人名">子胥</span>争<span class="dynasty" title="朝代/氏族">越</span>议，因谗<span class="person" title="人名">子胥</span>曰：</p>

<blockquote>
<span class="dialogue quoted">"<span class="person" title="人名">伍员</span>貌忠而实忍人，其父兄不顾，安能顾王？王前欲伐<span class="dynasty" title="朝代/氏族">齐</span>，<span class="person" title="人名">员</span>彊谏，已而有功，用是反怨王。王不备<span class="person" title="人名">伍员</span>，<span class="person" title="人名">员</span>必为乱。"</span><br>
</blockquote>

<p><a href="#pn-13.11" id="pn-13.11" class="para-num" title="点击复制链接">13.11</a> 与<span class="person" title="人名">逢同</span>共谋，谗之王。</p>

<p><a href="#pn-13.12" id="pn-13.12" class="para-num" title="点击复制链接">13.12</a> 王始不从，乃使<span class="person" title="人名">子胥</span>於<span class="dynasty" title="朝代/氏族">齐</span>，闻其讬子於<span class="person" title="人名">鲍氏</span>，王乃大怒，曰：</p>

<blockquote>
<span class="quoted">"<span class="person" title="人名">伍员</span>果欺寡人！"</span><br>
</blockquote>

<p><a href="#pn-13.13" id="pn-13.13" class="para-num" title="点击复制链接">13.13</a> 役反，使人赐<span class="person" title="人名">子胥</span><span class="artifact" title="器物/书名">属镂剑</span>以自杀。</p>

<p><a href="#pn-13.14" id="pn-13.14" class="para-num" title="点击复制链接">13.14</a> <span class="person" title="人名">子胥</span>大笑曰：</p>

<blockquote>
<span class="dialogue quoted">"我令而父霸，我又立若，若初欲分<span class="dynasty" title="朝代/氏族">吴</span>国半予我，我不受，已，今若反以谗诛我。嗟乎，嗟乎，一人固不能独立！"</span><br>
</blockquote>

<p><a href="#pn-13.15" id="pn-13.15" class="para-num" title="点击复制链接">13.15</a> 报使者曰：</p>

<blockquote>
<span class="dialogue quoted">"必取吾眼置<span class="dynasty" title="朝代/氏族">吴</span><span class="place" title="地名">东门</span>，以观<span class="dynasty" title="朝代/氏族">越</span>兵入也！"</span><br>
</blockquote>

<p><a href="#pn-13.16" id="pn-13.16" class="para-num" title="点击复制链接">13.16</a> 於是<span class="dynasty" title="朝代/氏族">吴</span>任<span class="person" title="人名">嚭</span>政。</p>

<h2>灭吴称霸</h2>

<h3>黄池会盟</h3>

<p><a href="#pn-14.1" id="pn-14.1" class="para-num" title="点击复制链接">14.1</a> 居<span class="time" title="时间">三年</span>，<span class="person" title="人名">句践</span>召<span class="person" title="人名">范蠡</span>曰：</p>

<blockquote>
<span class="quoted">"<span class="dynasty" title="朝代/氏族">吴</span>已杀<span class="person" title="人名">子胥</span>，导谀者众，可乎？"</span><br>
</blockquote>

<p><a href="#pn-14.2" id="pn-14.2" class="para-num" title="点击复制链接">14.2</a> 对曰：</p>

<blockquote>
<span class="quoted">"未可。"</span><br>
</blockquote>

<p><a href="#pn-14.3" id="pn-14.3" class="para-num" title="点击复制链接">14.3</a> 至<span class="time" title="时间">明年春</span>，<span class="official" title="官职">吴王</span>北会诸侯於<span class="place" title="地名">黄池</span>，<span class="dynasty" title="朝代/氏族">吴</span>国精兵从王，惟独老弱与<span class="official" title="官职">太子</span>留守。</p>

<p><a href="#pn-14.4" id="pn-14.4" class="para-num" title="点击复制链接">14.4</a> <span class="person" title="人名">句践</span>复问<span class="person" title="人名">范蠡</span>，<span class="person" title="人名">蠡</span>曰：</p>

<blockquote>
<span class="quoted">"可矣。"</span><br>
</blockquote>

<p><a href="#pn-14.5" id="pn-14.5" class="para-num" title="点击复制链接">14.5</a> 乃发习流二千人，教士四万人，君子六千人，诸御千人，伐<span class="dynasty" title="朝代/氏族">吴</span>。</p>

<p><a href="#pn-14.6" id="pn-14.6" class="para-num" title="点击复制链接">14.6</a> <span class="dynasty" title="朝代/氏族">吴</span>师败，遂杀<span class="dynasty" title="朝代/氏族">吴</span><span class="official" title="官职">太子</span>。</p>

<p><a href="#pn-14.7" id="pn-14.7" class="para-num" title="点击复制链接">14.7</a> <span class="dynasty" title="朝代/氏族">吴</span>告急於王，王方会诸侯於<span class="place" title="地名">黄池</span>，惧天下闻之，乃祕之。</p>

<p><a href="#pn-14.8" id="pn-14.8" class="para-num" title="点击复制链接">14.8</a> <span class="official" title="官职">吴王</span>已盟<span class="place" title="地名">黄池</span>，乃使人厚礼以请成<span class="dynasty" title="朝代/氏族">越</span>。</p>

<p><a href="#pn-14.9" id="pn-14.9" class="para-num" title="点击复制链接">14.9</a> <span class="dynasty" title="朝代/氏族">越</span>自度亦未能灭<span class="dynasty" title="朝代/氏族">吴</span>，乃与<span class="dynasty" title="朝代/氏族">吴</span>平。</p>

<h3>灭吴复仇</h3>

<p><a href="#pn-15.1" id="pn-15.1" class="para-num" title="点击复制链接">15.1</a> 其後<span class="time" title="时间">四年</span>，<span class="dynasty" title="朝代/氏族">越</span>复伐<span class="dynasty" title="朝代/氏族">吴</span>。</p>

<p><a href="#pn-15.2" id="pn-15.2" class="para-num" title="点击复制链接">15.2</a> <span class="dynasty" title="朝代/氏族">吴</span>士民罢弊，轻锐尽死於<span class="dynasty" title="朝代/氏族">齐</span>、<span class="dynasty" title="朝代/氏族">晋</span>。</p>

<p><a href="#pn-15.3" id="pn-15.3" class="para-num" title="点击复制链接">15.3</a> 而<span class="dynasty" title="朝代/氏族">越</span>大破<span class="dynasty" title="朝代/氏族">吴</span>，因而留围之<span class="time" title="时间">三年</span>，<span class="dynasty" title="朝代/氏族">吴</span>师败，<span class="dynasty" title="朝代/氏族">越</span>遂复栖<span class="official" title="官职">吴王</span>於<span class="place" title="地名">姑苏之山</span>。</p>

<p><a href="#pn-15.4" id="pn-15.4" class="para-num" title="点击复制链接">15.4</a> <span class="official" title="官职">吴王</span>使<span class="official" title="官职">公孙</span><span class="official" title="官职">雄</span>肉袒膝行而前，请成<span class="official" title="官职">越王</span>曰：</p>

<blockquote>
<span class="dialogue quoted">"孤臣<span class="person" title="人名">夫差</span>敢布腹心，异日尝得罪於<span class="place" title="地名">会稽</span>，<span class="person" title="人名">夫差</span>不敢逆命，得与<span class="official" title="官职">君王</span>成以归。今<span class="official" title="官职">君王</span>举玉趾而诛孤臣，孤臣惟命是听，意者亦欲如<span class="place" title="地名">会稽</span>之赦孤臣之罪乎？"</span><br>
</blockquote>

<p><a href="#pn-15.5" id="pn-15.5" class="para-num" title="点击复制链接">15.5</a> <span class="person" title="人名">句践</span>不忍，欲许之。</p>

<p><a href="#pn-15.6" id="pn-15.6" class="para-num" title="点击复制链接">15.6</a> <span class="person" title="人名">范蠡</span>曰：</p>

<blockquote>
<span class="dialogue quoted">"<span class="place" title="地名">会稽</span>之事，天以<span class="dynasty" title="朝代/氏族">越</span>赐<span class="dynasty" title="朝代/氏族">吴</span>，<span class="dynasty" title="朝代/氏族">吴</span>不取。今天以<span class="dynasty" title="朝代/氏族">吴</span>赐<span class="dynasty" title="朝代/氏族">越</span>，<span class="dynasty" title="朝代/氏族">越</span>其可逆天乎？且夫<span class="official" title="官职">君王</span>蚤朝晏罢，非为<span class="dynasty" title="朝代/氏族">吴</span>邪？谋之<span class="time" title="时间">二十二年</span>，一旦而弃之，可乎？且夫天与弗取，反受其咎。'伐柯者其则不远'，君忘<span class="place" title="地名">会稽</span>之戹乎？"</span><br>
</blockquote>

<p><a href="#pn-15.7" id="pn-15.7" class="para-num" title="点击复制链接">15.7</a> <span class="person" title="人名">句践</span>曰：</p>

<blockquote>
<span class="quoted">"吾欲听子言，吾不忍其使者。"</span><br>
</blockquote>

<p><a href="#pn-15.8" id="pn-15.8" class="para-num" title="点击复制链接">15.8</a> <span class="person" title="人名">范蠡</span>乃鼓进兵，曰：</p>

<blockquote>
<span class="dialogue quoted">"王已属政於执事，使者去，不者且得罪。"</span><br>
</blockquote>

<p><a href="#pn-15.9" id="pn-15.9" class="para-num" title="点击复制链接">15.9</a> <span class="dynasty" title="朝代/氏族">吴</span>使者泣而去。</p>

<p><a href="#pn-15.10" id="pn-15.10" class="para-num" title="点击复制链接">15.10</a> <span class="person" title="人名">句践</span>怜之，乃使人谓<span class="official" title="官职">吴王</span>曰：</p>

<blockquote>
<span class="quoted">"吾置王<span class="place" title="地名">甬东</span>，君百家。"</span><br>
</blockquote>

<p><a href="#pn-15.11" id="pn-15.11" class="para-num" title="点击复制链接">15.11</a> <span class="official" title="官职">吴王</span>谢曰：</p>

<blockquote>
<span class="quoted">"吾老矣，不能事<span class="official" title="官职">君王</span>！"</span><br>
</blockquote>

<p><a href="#pn-15.12" id="pn-15.12" class="para-num" title="点击复制链接">15.12</a> 遂自杀。</p>

<p><a href="#pn-15.13" id="pn-15.13" class="para-num" title="点击复制链接">15.13</a> 乃蔽其面，曰：</p>

<blockquote>
<span class="quoted">"吾无面以见<span class="person" title="人名">子胥</span>也！"</span><br>
</blockquote>

<p><a href="#pn-15.14" id="pn-15.14" class="para-num" title="点击复制链接">15.14</a> <span class="official" title="官职">越王</span>乃葬<span class="official" title="官职">吴王</span>而诛<span class="official" title="官职">太宰</span><span class="official" title="官职">嚭</span>。</p>

<h2>称霸中原</h2>

<h3>会盟徐州</h3>

<p><a href="#pn-16.1" id="pn-16.1" class="para-num" title="点击复制链接">16.1</a> <span class="person" title="人名">句践</span>已平<span class="dynasty" title="朝代/氏族">吴</span>，乃以兵北渡<span class="place" title="地名">淮</span>，与<span class="dynasty" title="朝代/氏族">齐</span>、<span class="dynasty" title="朝代/氏族">晋</span>诸侯会於<span class="place" title="地名">徐州</span>，致贡於<span class="dynasty" title="朝代/氏族">周</span>。</p>

<p><a href="#pn-16.2" id="pn-16.2" class="para-num" title="点击复制链接">16.2</a> <span class="official" title="官职">周元王</span>使人赐<span class="person" title="人名">句践</span>胙，命为<span class="official" title="官职">伯</span>。</p>

<p><a href="#pn-16.3" id="pn-16.3" class="para-num" title="点击复制链接">16.3</a> <span class="person" title="人名">句践</span>已去，渡<span class="place" title="地名">淮</span>南，以<span class="place" title="地名">淮</span>上地与<span class="dynasty" title="朝代/氏族">楚</span>，归<span class="dynasty" title="朝代/氏族">吴</span>所侵<span class="dynasty" title="朝代/氏族">宋</span>地於<span class="dynasty" title="朝代/氏族">宋</span>，与<span class="dynasty" title="朝代/氏族">鲁</span><span class="place" title="地名">泗东</span>方百里。</p>

<p><a href="#pn-16.4" id="pn-16.4" class="para-num" title="点击复制链接">16.4</a> 当是时，<span class="dynasty" title="朝代/氏族">越</span>兵横行於<span class="place" title="地名">江</span>、<span class="place" title="地名">淮</span>东，诸侯毕贺，号称<span class="official" title="官职">霸王</span>。</p>

<h3>范蠡去国</h3>

<p><a href="#pn-17.1" id="pn-17.1" class="para-num" title="点击复制链接">17.1</a> <span class="person" title="人名">范蠡</span>遂去，自<span class="dynasty" title="朝代/氏族">齐</span>遗<span class="official" title="官职">大夫</span><span class="official" title="官职">种</span>书曰：</p>

<blockquote>
<span class="dialogue quoted">"蜚<span class="flora-fauna" title="动植物">鸟</span>尽，良<span class="artifact" title="器物/书名">弓</span>藏；狡<span class="flora-fauna" title="动植物">兔</span>死，走<span class="flora-fauna" title="动植物">狗</span>烹。<span class="official" title="官职">越王</span>为人长颈鸟喙，可与共患难，不可与共乐。子何不去？"</span><br>
</blockquote>

<p><a href="#pn-17.2" id="pn-17.2" class="para-num" title="点击复制链接">17.2</a> <span class="person" title="人名">种</span>见书，称病不朝。</p>

<p><a href="#pn-17.3" id="pn-17.3" class="para-num" title="点击复制链接">17.3</a> 人或谗<span class="person" title="人名">种</span>且作乱，<span class="official" title="官职">越王</span>乃赐<span class="person" title="人名">种</span><span class="artifact" title="器物/书名">剑</span>曰：</p>

<blockquote>
<span class="dialogue quoted">"子教寡人伐<span class="dynasty" title="朝代/氏族">吴</span>七术，寡人用其三而败<span class="dynasty" title="朝代/氏族">吴</span>，其四在子，子为我从<span class="official" title="官职">先王</span>试之。"</span><br>
</blockquote>

<p><a href="#pn-17.4" id="pn-17.4" class="para-num" title="点击复制链接">17.4</a> <span class="person" title="人名">种</span>遂自杀。</p>

<h2>越国后世</h2>

<h3>历代越王</h3>

<p><a href="#pn-18.1" id="pn-18.1" class="para-num" title="点击复制链接">18.1</a> <span class="person" title="人名">句践</span>卒，子<span class="official" title="官职">王</span><span class="official" title="官职">鼫与</span>立。</p>

<p><a href="#pn-18.2" id="pn-18.2" class="para-num" title="点击复制链接">18.2</a> <span class="official" title="官职">王</span><span class="official" title="官职">鼫与</span>卒，子<span class="official" title="官职">王</span><span class="official" title="官职">不寿</span>立。</p>

<p><a href="#pn-18.3" id="pn-18.3" class="para-num" title="点击复制链接">18.3</a> <span class="official" title="官职">王</span><span class="official" title="官职">不寿</span>卒，子<span class="official" title="官职">王</span><span class="official" title="官职">翁</span>立。</p>

<p><a href="#pn-18.4" id="pn-18.4" class="para-num" title="点击复制链接">18.4</a> <span class="official" title="官职">王</span><span class="official" title="官职">翁</span>卒，子<span class="official" title="官职">王</span><span class="official" title="官职">翳</span>立。</p>

<p><a href="#pn-18.5" id="pn-18.5" class="para-num" title="点击复制链接">18.5</a> <span class="official" title="官职">王</span><span class="official" title="官职">翳</span>卒，子<span class="official" title="官职">王</span><span class="official" title="官职">之侯</span>立。</p>

<p><a href="#pn-18.6" id="pn-18.6" class="para-num" title="点击复制链接">18.6</a> <span class="official" title="官职">王</span><span class="official" title="官职">之侯</span>卒，子<span class="official" title="官职">王</span><span class="official" title="官职">无彊</span>立。</p>

<h3>无彊败亡</h3>

<p><a href="#pn-19.1" id="pn-19.1" class="para-num" title="点击复制链接">19.1</a> <span class="official" title="官职">王</span><span class="official" title="官职">无彊</span>时，<span class="dynasty" title="朝代/氏族">越</span>兴师北伐<span class="dynasty" title="朝代/氏族">齐</span>，西伐<span class="dynasty" title="朝代/氏族">楚</span>，与中国争彊。</p>

<p><a href="#pn-19.2" id="pn-19.2" class="para-num" title="点击复制链接">19.2</a> 当<span class="official" title="官职">楚威王</span>之时，<span class="dynasty" title="朝代/氏族">越</span>北伐<span class="dynasty" title="朝代/氏族">齐</span>，<span class="official" title="官职">齐威王</span>使人说<span class="official" title="官职">越王</span>曰：</p>

<blockquote>
<span class="dialogue quoted">"<span class="dynasty" title="朝代/氏族">越</span>不伐<span class="dynasty" title="朝代/氏族">楚</span>，大不王，小不伯。图<span class="dynasty" title="朝代/氏族">越</span>之所为不伐<span class="dynasty" title="朝代/氏族">楚</span>者，为不得<span class="dynasty" title="朝代/氏族">晋</span>也。<span class="dynasty" title="朝代/氏族">韩</span>、<span class="dynasty" title="朝代/氏族">魏</span>固不攻<span class="dynasty" title="朝代/氏族">楚</span>。<span class="dynasty" title="朝代/氏族">韩</span>之攻<span class="dynasty" title="朝代/氏族">楚</span>，覆其军，杀其将，则<span class="place" title="地名">叶</span>、<span class="place" title="地名">阳翟</span>危；<span class="dynasty" title="朝代/氏族">魏</span>亦覆其军，杀其将，则<span class="place" title="地名">陈</span>、<span class="place" title="地名">上蔡</span>不安。故二<span class="dynasty" title="朝代/氏族">晋</span>之事<span class="dynasty" title="朝代/氏族">越</span>也，不至於覆军杀将，马汗之力不效。所重於得<span class="dynasty" title="朝代/氏族">晋</span>者何也？"</span><br>
</blockquote>

<p><a href="#pn-19.3" id="pn-19.3" class="para-num" title="点击复制链接">19.3</a> <span class="official" title="官职">越王</span>曰：</p>

<blockquote>
<span class="dialogue quoted">"所求於<span class="dynasty" title="朝代/氏族">晋</span>者，不至顿刃接兵，而况于攻城围邑乎？原<span class="dynasty" title="朝代/氏族">魏</span>以聚<span class="place" title="地名">大梁</span>之下，原<span class="dynasty" title="朝代/氏族">齐</span>之试兵<span class="place" title="地名">南阳莒地</span>，以聚<span class="place" title="地名">常</span>、<span class="place" title="地名">郯</span>之境，则<span class="place" title="地名">方城</span>之外不南，<span class="place" title="地名">淮</span>、<span class="place" title="地名">泗</span>之间不东，<span class="place" title="地名">商</span>、<span class="place" title="地名">於</span>、<span class="place" title="地名">析</span>、<span class="place" title="地名">郦</span>、<span class="place" title="地名">宗胡</span>之地，<span class="place" title="地名">夏路</span>以左，不足以备<span class="dynasty" title="朝代/氏族">秦</span>，<span class="place" title="地名">江南</span>、<span class="place" title="地名">泗上</span>不足以待<span class="dynasty" title="朝代/氏族">越</span>矣。则<span class="dynasty" title="朝代/氏族">齐</span>、<span class="dynasty" title="朝代/氏族">秦</span>、<span class="dynasty" title="朝代/氏族">韩</span>、<span class="dynasty" title="朝代/氏族">魏</span>得志於<span class="dynasty" title="朝代/氏族">楚</span>也，是二<span class="dynasty" title="朝代/氏族">晋</span>不战分地，不耕而穫之。不此之为，而顿刃於<span class="place" title="地名">河山</span>之间以为<span class="dynasty" title="朝代/氏族">齐秦</span>用，所待者如此其失计，柰何其以此王也！"</span><br>
</blockquote>

<p><a href="#pn-19.4" id="pn-19.4" class="para-num" title="点击复制链接">19.4</a> <span class="dynasty" title="朝代/氏族">齐</span>使者曰：</p>

<blockquote>
<span class="dialogue quoted">"幸也<span class="dynasty" title="朝代/氏族">越</span>之不亡也！吾不贵其用智之如目，见豪毛而不见其睫也。今王知<span class="dynasty" title="朝代/氏族">晋</span>之失计，而不自知<span class="dynasty" title="朝代/氏族">越</span>之过，是目论也。王所待於<span class="dynasty" title="朝代/氏族">晋</span>者，非有马汗之力也，又非可与合军连和也，将待之以分<span class="dynasty" title="朝代/氏族">楚</span>众也。今<span class="dynasty" title="朝代/氏族">楚</span>众已分，何待於<span class="dynasty" title="朝代/氏族">晋</span>？"</span><br>
</blockquote>

<p><a href="#pn-19.5" id="pn-19.5" class="para-num" title="点击复制链接">19.5</a> <span class="official" title="官职">越王</span>曰：</p>

<blockquote>
<span class="quoted">"柰何？"</span><br>
</blockquote>

<p><a href="#pn-19.6" id="pn-19.6" class="para-num" title="点击复制链接">19.6</a> 曰：</p>

<blockquote>
<span class="dialogue quoted">"<span class="dynasty" title="朝代/氏族">楚</span>三<span class="official" title="官职">大夫</span>张九军，北围<span class="place" title="地名">曲沃</span>、<span class="place" title="地名">於中</span>，以至<span class="place" title="地名">无假之关</span>者三千七百里，<span class="person" title="人名">景翠</span>之军北聚<span class="dynasty" title="朝代/氏族">鲁</span>、<span class="dynasty" title="朝代/氏族">齐</span>、<span class="place" title="地名">南阳</span>，分有大此者乎？且王之所求者，斗<span class="dynasty" title="朝代/氏族">晋楚</span>也；<span class="dynasty" title="朝代/氏族">晋楚</span>不斗，<span class="dynasty" title="朝代/氏族">越</span>兵不起，是知二五而不知十也。此时不攻<span class="dynasty" title="朝代/氏族">楚</span>，臣以是知<span class="dynasty" title="朝代/氏族">越</span>大不王，小不伯。<span class="place" title="地名">复雠</span>、<span class="place" title="地名">庞</span>、<span class="place" title="地名">长沙</span>，<span class="dynasty" title="朝代/氏族">楚</span>之粟也；<span class="place" title="地名">竟泽陵</span>，<span class="dynasty" title="朝代/氏族">楚</span>之材也。<span class="dynasty" title="朝代/氏族">越</span>窥兵通<span class="place" title="地名">无假之关</span>，此四邑者不上贡事於<span class="place" title="地名">郢</span>矣。臣闻之，图王不王，其敝可以伯。然而不伯者，王道失也。故原<span class="official" title="官职">大王</span>之转攻<span class="dynasty" title="朝代/氏族">楚</span>也。"</span><br>
</blockquote>

<p><a href="#pn-19.7" id="pn-19.7" class="para-num" title="点击复制链接">19.7</a> 於是<span class="dynasty" title="朝代/氏族">越</span>遂释<span class="dynasty" title="朝代/氏族">齐</span>而伐<span class="dynasty" title="朝代/氏族">楚</span>。</p>

<p><a href="#pn-19.8" id="pn-19.8" class="para-num" title="点击复制链接">19.8</a> <span class="official" title="官职">楚威王</span>兴兵而伐之，大败<span class="dynasty" title="朝代/氏族">越</span>，杀<span class="official" title="官职">王</span><span class="official" title="官职">无彊</span>，尽取故<span class="dynasty" title="朝代/氏族">吴</span>地至<span class="place" title="地名">浙江</span>，北破<span class="dynasty" title="朝代/氏族">齐</span>於<span class="place" title="地名">徐州</span>。</p>

<p><a href="#pn-19.9" id="pn-19.9" class="para-num" title="点击复制链接">19.9</a> 而<span class="dynasty" title="朝代/氏族">越</span>以此散，诸族子争立，或为王，或为君，滨於<span class="place" title="地名">江</span>南<span class="place" title="地名">海</span>上，服朝於<span class="dynasty" title="朝代/氏族">楚</span>。</p>

<h3>东越闽君</h3>

<p><a href="#pn-20.1" id="pn-20.1" class="para-num" title="点击复制链接">20.1</a> 後<span class="time" title="时间">七世</span>，至<span class="official" title="官职">闽君</span><span class="official" title="官职">摇</span>，佐诸侯平<span class="dynasty" title="朝代/氏族">秦</span>。</p>

<p><a href="#pn-20.2" id="pn-20.2" class="para-num" title="点击复制链接">20.2</a> <span class="dynasty" title="朝代/氏族">汉</span><span class="official" title="官职">高帝</span>复以<span class="person" title="人名">摇</span>为<span class="official" title="官职">越王</span>，以奉<span class="dynasty" title="朝代/氏族">越</span>後。</p>

<p><a href="#pn-20.3" id="pn-20.3" class="para-num" title="点击复制链接">20.3</a> <span class="dynasty" title="朝代/氏族">东越</span>，<span class="official" title="官职">闽君</span>，皆其後也。</p>

<h2>范蠡传</h2>

<h3>从政二十年</h3>

<p><a href="#pn-21.1" id="pn-21.1" class="para-num" title="点击复制链接">21.1</a> <span class="person" title="人名">范蠡</span>事<span class="official" title="官职">越王</span><span class="official" title="官职">句践</span>，既苦身戮力，与<span class="person" title="人名">句践</span>深谋<span class="time" title="时间">二十馀年</span>，竟灭<span class="dynasty" title="朝代/氏族">吴</span>，报<span class="place" title="地名">会稽</span>之耻，北渡兵於<span class="place" title="地名">淮</span>以临<span class="dynasty" title="朝代/氏族">齐</span>、<span class="dynasty" title="朝代/氏族">晋</span>，号令中国，以尊<span class="dynasty" title="朝代/氏族">周</span>室，<span class="person" title="人名">句践</span>以霸，而<span class="person" title="人名">范蠡</span>称<span class="official" title="官职">上将军</span>。</p>

<p><a href="#pn-21.2" id="pn-21.2" class="para-num" title="点击复制链接">21.2</a> 还反国，<span class="person" title="人名">范蠡</span>以为大名之下，难以久居，且<span class="person" title="人名">句践</span>为人可与同患，难与处安，为书辞<span class="person" title="人名">句践</span>曰：</p>

<blockquote>
<span class="dialogue quoted">"臣闻主忧臣劳，主辱臣死。昔者<span class="official" title="官职">君王</span>辱於<span class="place" title="地名">会稽</span>，所以不死，为此事也。今既以雪耻，臣请从<span class="place" title="地名">会稽</span>之诛。"</span><br>
</blockquote>

<p><a href="#pn-21.3" id="pn-21.3" class="para-num" title="点击复制链接">21.3</a> <span class="person" title="人名">句践</span>曰：</p>

<blockquote>
<span class="dialogue quoted">"孤将与子分国而有之。不然，将加诛于子。"</span><br>
</blockquote>

<p><a href="#pn-21.4" id="pn-21.4" class="para-num" title="点击复制链接">21.4</a> <span class="person" title="人名">范蠡</span>曰：</p>

<blockquote>
<span class="quoted">"君行令，臣行意。"</span><br>
</blockquote>

<p><a href="#pn-21.5" id="pn-21.5" class="para-num" title="点击复制链接">21.5</a> 乃装其轻<span class="artifact" title="器物/书名">宝珠玉</span>，自与其私徒属乘<span class="artifact" title="器物/书名">舟</span>浮<span class="place" title="地名">海</span>以行，终不反。</p>

<p><a href="#pn-21.6" id="pn-21.6" class="para-num" title="点击复制链接">21.6</a> 於是<span class="person" title="人名">句践</span>表<span class="place" title="地名">会稽山</span>以为<span class="person" title="人名">范蠡</span>奉邑。</p>

<h3>齐国为相</h3>

<p><a href="#pn-22.1" id="pn-22.1" class="para-num" title="点击复制链接">22.1</a> <span class="person" title="人名">范蠡</span>浮<span class="place" title="地名">海</span>出<span class="dynasty" title="朝代/氏族">齐</span>，变姓名，自谓<span class="person" title="人名">鸱夷子皮</span>，耕于<span class="place" title="地名">海</span>畔，苦身戮力，父子治产。</p>

<p><a href="#pn-22.2" id="pn-22.2" class="para-num" title="点击复制链接">22.2</a> 居无几何，致产数十万。</p>

<p><a href="#pn-22.3" id="pn-22.3" class="para-num" title="点击复制链接">22.3</a> <span class="dynasty" title="朝代/氏族">齐</span>人闻其贤，以为<span class="official" title="官职">相</span>。</p>

<p><a href="#pn-22.4" id="pn-22.4" class="para-num" title="点击复制链接">22.4</a> <span class="person" title="人名">范蠡</span>喟然叹曰：</p>

<blockquote>
<span class="dialogue quoted">"居家则致千金，居官则至<span class="official" title="官职">卿相</span>，此布衣之极也。久受尊名，不祥。"</span><br>
</blockquote>

<p><a href="#pn-22.5" id="pn-22.5" class="para-num" title="点击复制链接">22.5</a> 乃归<span class="official" title="官职">相</span>印，尽散其财，以分与知友乡党，而怀其重<span class="artifact" title="器物/书名">宝</span>，间行以去，止于<span class="place" title="地名">陶</span>，以为此天下之中，交易有无之路通，为生可以致富矣。</p>

<p><a href="#pn-22.6" id="pn-22.6" class="para-num" title="点击复制链接">22.6</a> 於是自谓<span class="person" title="人名">陶硃公</span>。</p>

<p><a href="#pn-22.7" id="pn-22.7" class="para-num" title="点击复制链接">22.7</a> 复约要父子耕畜，废居，候时转物，逐什一之利。</p>

<p><a href="#pn-22.8" id="pn-22.8" class="para-num" title="点击复制链接">22.8</a> 居无何，则致赀累巨万。</p>

<p><a href="#pn-22.9" id="pn-22.9" class="para-num" title="点击复制链接">22.9</a> 天下称<span class="person" title="人名">陶硃公</span>。</p>

<h2>朱公救子</h2>

<h3>中子杀人</h3>

<p><a href="#pn-23.1" id="pn-23.1" class="para-num" title="点击复制链接">23.1</a> <span class="person" title="人名">硃公</span>居<span class="place" title="地名">陶</span>，生少子。</p>

<p><a href="#pn-23.2" id="pn-23.2" class="para-num" title="点击复制链接">23.2</a> 少子及壮，而<span class="person" title="人名">硃公</span>中男杀人，囚於<span class="dynasty" title="朝代/氏族">楚</span>。</p>

<p><a href="#pn-23.3" id="pn-23.3" class="para-num" title="点击复制链接">23.3</a> <span class="person" title="人名">硃公</span>曰：</p>

<blockquote>
<span class="dialogue quoted">"杀人而死，职也。然吾闻千金之子不死於市。"</span><br>
</blockquote>

<p><a href="#pn-23.4" id="pn-23.4" class="para-num" title="点击复制链接">23.4</a> 告其少子往视之。</p>

<p><a href="#pn-23.5" id="pn-23.5" class="para-num" title="点击复制链接">23.5</a> 乃装<span class="artifact" title="器物/书名">黄金</span>千溢，置<span class="artifact" title="器物/书名">褐器</span>中，载以一<span class="artifact" title="器物/书名">牛车</span>。</p>

<p><a href="#pn-23.6" id="pn-23.6" class="para-num" title="点击复制链接">23.6</a> 且遣其少子，<span class="person" title="人名">硃公</span>长男固请欲行，<span class="person" title="人名">硃公</span>不听。</p>

<p><a href="#pn-23.7" id="pn-23.7" class="para-num" title="点击复制链接">23.7</a> 长男曰：</p>

<blockquote>
<span class="dialogue quoted">"家有长子曰家督，今弟有罪，大人不遣，乃遗少弟，是吾不肖。"</span><br>
</blockquote>

<p><a href="#pn-23.8" id="pn-23.8" class="para-num" title="点击复制链接">23.8</a> 欲自杀。</p>

<p><a href="#pn-23.9" id="pn-23.9" class="para-num" title="点击复制链接">23.9</a> 其母为言曰：</p>

<blockquote>
<span class="dialogue quoted">"今遣少子，未必能生中子也，而先空亡长男，柰何？"</span><br>
</blockquote>

<p><a href="#pn-23.10" id="pn-23.10" class="para-num" title="点击复制链接">23.10</a> <span class="person" title="人名">硃公</span>不得已而遣长男，为一封书遗故所善<span class="person" title="人名">庄生</span>。</p>

<p><a href="#pn-23.11" id="pn-23.11" class="para-num" title="点击复制链接">23.11</a> 曰：</p>

<blockquote>
<span class="dialogue quoted">"至则进千<span class="artifact" title="器物/书名">金</span>于<span class="person" title="人名">庄生</span>所，听其所为，慎无与争事。"</span><br>
</blockquote>

<p><a href="#pn-23.12" id="pn-23.12" class="para-num" title="点击复制链接">23.12</a> 长男既行，亦自私赍数百<span class="artifact" title="器物/书名">金</span>。</p>

<h3>庄生救人</h3>

<p><a href="#pn-24.1" id="pn-24.1" class="para-num" title="点击复制链接">24.1</a> 至<span class="dynasty" title="朝代/氏族">楚</span>，<span class="person" title="人名">庄生</span>家负郭，披<span class="flora-fauna" title="动植物">藜藋</span>到门，居甚贫。</p>

<p><a href="#pn-24.2" id="pn-24.2" class="para-num" title="点击复制链接">24.2</a> 然长男发书进千<span class="artifact" title="器物/书名">金</span>，如其父言。</p>

<p><a href="#pn-24.3" id="pn-24.3" class="para-num" title="点击复制链接">24.3</a> <span class="person" title="人名">庄生</span>曰：</p>

<blockquote>
<span class="dialogue quoted">"可疾去矣，慎毋留！即弟出，勿问所以然。"</span><br>
</blockquote>

<p><a href="#pn-24.4" id="pn-24.4" class="para-num" title="点击复制链接">24.4</a> 长男既去，不过<span class="person" title="人名">庄生</span>而私留，以其私赍献遗<span class="dynasty" title="朝代/氏族">楚</span>国贵人用事者。</p>

<p><a href="#pn-24.5" id="pn-24.5" class="para-num" title="点击复制链接">24.5</a> <span class="person" title="人名">庄生</span>虽居穷阎，然以廉直闻於国，自<span class="official" title="官职">楚王</span>以下皆师尊之。</p>

<p><a href="#pn-24.6" id="pn-24.6" class="para-num" title="点击复制链接">24.6</a> 及<span class="person" title="人名">硃公</span>进<span class="artifact" title="器物/书名">金</span>，非有意受也，欲以成事後复归之以为信耳。</p>

<p><a href="#pn-24.7" id="pn-24.7" class="para-num" title="点击复制链接">24.7</a> 故<span class="artifact" title="器物/书名">金</span>至，谓其妇曰：</p>

<blockquote>
<span class="dialogue quoted">"此<span class="person" title="人名">硃公</span>之<span class="artifact" title="器物/书名">金</span>。有如病不宿诫，後复归，勿动。"</span><br>
</blockquote>

<p><a href="#pn-24.8" id="pn-24.8" class="para-num" title="点击复制链接">24.8</a> 而<span class="person" title="人名">硃公</span>长男不知其意，以为殊无短长也。</p>

<h2>长男误事</h2>

<h3>星象说辞</h3>

<p><a href="#pn-25.1" id="pn-25.1" class="para-num" title="点击复制链接">25.1</a> <span class="person" title="人名">庄生</span>间时入见<span class="official" title="官职">楚王</span>，言：</p>

<blockquote>
<span class="quoted">"某<span class="astronomy" title="天文/历法">星</span>宿某，此则害於<span class="dynasty" title="朝代/氏族">楚</span>。"</span><br>
</blockquote>

<p><a href="#pn-25.2" id="pn-25.2" class="para-num" title="点击复制链接">25.2</a> <span class="official" title="官职">楚王</span>素信<span class="person" title="人名">庄生</span>，曰：</p>

<blockquote>
<span class="quoted">"今为柰何？"</span><br>
</blockquote>

<p><a href="#pn-25.3" id="pn-25.3" class="para-num" title="点击复制链接">25.3</a> <span class="person" title="人名">庄生</span>曰：</p>

<blockquote>
<span class="quoted">"独以德为可以除之。"</span><br>
</blockquote>

<p><a href="#pn-25.4" id="pn-25.4" class="para-num" title="点击复制链接">25.4</a> <span class="official" title="官职">楚王</span>曰：</p>

<blockquote>
<span class="quoted">"生休矣，寡人将行之。"</span><br>
</blockquote>

<p><a href="#pn-25.5" id="pn-25.5" class="para-num" title="点击复制链接">25.5</a> 王乃使使者封三钱之府。</p>

<p><a href="#pn-25.6" id="pn-25.6" class="para-num" title="点击复制链接">25.6</a> <span class="dynasty" title="朝代/氏族">楚</span>贵人惊告<span class="person" title="人名">硃公</span>长男曰：</p>

<blockquote>
<span class="quoted">"王且赦。"</span><br>
</blockquote>

<p><a href="#pn-25.7" id="pn-25.7" class="para-num" title="点击复制链接">25.7</a> 曰：</p>

<blockquote>
<span class="quoted">"何以也？"</span><br>
</blockquote>

<p><a href="#pn-25.8" id="pn-25.8" class="para-num" title="点击复制链接">25.8</a> 曰：</p>

<blockquote>
<span class="dialogue quoted">"每王且赦，常封三钱之府。昨暮王使使封之。"</span><br>
</blockquote>

<p><a href="#pn-25.9" id="pn-25.9" class="para-num" title="点击复制链接">25.9</a> <span class="person" title="人名">硃公</span>长男以为赦，弟固当出也，重千<span class="artifact" title="器物/书名">金</span>虚弃<span class="person" title="人名">庄生</span>，无所为也，乃复见<span class="person" title="人名">庄生</span>。</p>

<p><a href="#pn-25.10" id="pn-25.10" class="para-num" title="点击复制链接">25.10</a> <span class="person" title="人名">庄生</span>惊曰：</p>

<blockquote>
<span class="quoted">"若不去邪？"</span><br>
</blockquote>

<p><a href="#pn-25.11" id="pn-25.11" class="para-num" title="点击复制链接">25.11</a> 长男曰：</p>

<blockquote>
<span class="dialogue quoted">"固未也。初为事弟，弟今议自赦，故辞生去。"</span><br>
</blockquote>

<p><a href="#pn-25.12" id="pn-25.12" class="para-num" title="点击复制链接">25.12</a> <span class="person" title="人名">庄生</span>知其意欲复得其<span class="artifact" title="器物/书名">金</span>，曰：</p>

<blockquote>
<span class="quoted">"若自入室取<span class="artifact" title="器物/书名">金</span>。"</span><br>
</blockquote>

<p><a href="#pn-25.13" id="pn-25.13" class="para-num" title="点击复制链接">25.13</a> 长男即自入室取<span class="artifact" title="器物/书名">金</span>持去，独自欢幸。</p>

<h3>计谋破局</h3>

<p><a href="#pn-26.1" id="pn-26.1" class="para-num" title="点击复制链接">26.1</a> <span class="person" title="人名">庄生</span>羞为兒子所卖，乃入见<span class="official" title="官职">楚王</span>曰：</p>

<blockquote>
<span class="dialogue quoted">"臣前言某<span class="astronomy" title="天文/历法">星</span>事，王言欲以修德报之。今臣出，道路皆言<span class="place" title="地名">陶</span>之富人<span class="person" title="人名">硃公</span>之子杀人囚<span class="dynasty" title="朝代/氏族">楚</span>，其家多持<span class="artifact" title="器物/书名">金钱</span>赂王左右，故王非能恤<span class="dynasty" title="朝代/氏族">楚</span>国而赦，乃以<span class="person" title="人名">硃公</span>子故也。"</span><br>
</blockquote>

<p><a href="#pn-26.2" id="pn-26.2" class="para-num" title="点击复制链接">26.2</a> <span class="official" title="官职">楚王</span>大怒曰：</p>

<blockquote>
<span class="dialogue quoted">"寡人虽不德耳，柰何以<span class="person" title="人名">硃公</span>之子故而施惠乎！"</span><br>
</blockquote>

<p><a href="#pn-26.3" id="pn-26.3" class="para-num" title="点击复制链接">26.3</a> 令论杀<span class="person" title="人名">硃公</span>子，<span class="time" title="时间">明日</span>遂下赦令。</p>

<p><a href="#pn-26.4" id="pn-26.4" class="para-num" title="点击复制链接">26.4</a> <span class="person" title="人名">硃公</span>长男竟持其弟丧归。</p>

<h3>朱公评论</h3>

<p><a href="#pn-27.1" id="pn-27.1" class="para-num" title="点击复制链接">27.1</a> 至，其母及邑人尽哀之，唯<span class="person" title="人名">硃公</span>独笑，曰：</p>

<blockquote>
<span class="dialogue quoted">"吾固知必杀其弟也！彼非不爱其弟，顾有所不能忍者也。是少与我俱，见苦，为生难，故重弃财。至如少弟者，生而见我富，乘坚驱良逐狡<span class="flora-fauna" title="动植物">兔</span>，岂知财所从来，故轻弃之，非所惜吝。前日吾所为欲遣少子，固为其能弃财故也。而长者不能，故卒以杀其弟，事之理也，无足悲者。吾日夜固以望其丧之来也。"</span><br>
</blockquote>

<p><a href="#pn-27.2" id="pn-27.2" class="para-num" title="点击复制链接">27.2</a> 故<span class="person" title="人名">范蠡</span>三徙，成名於天下，非苟去而已，所止必成名。</p>

<p><a href="#pn-27.3" id="pn-27.3" class="para-num" title="点击复制链接">27.3</a> 卒老死于<span class="place" title="地名">陶</span>，故世传曰<span class="person" title="人名">陶硃公</span>。</p>

<h2>太史公曰</h2>

<p><a href="#pn-28.1" id="pn-28.1" class="para-num" title="点击复制链接">28.1</a> <span class="official" title="官职">太史公</span>曰：</p>

<blockquote>
<span class="mythical" title="神话/传说">禹</span>之功大矣，渐九川，定九州，至于今诸<span class="dynasty" title="朝代/氏族">夏</span>艾安。及苗裔<span class="person" title="人名">句践</span>，苦身焦思，终灭彊<span class="dynasty" title="朝代/氏族">吴</span>，北观兵中国，以尊<span class="dynasty" title="朝代/氏族">周</span>室，号称<span class="official" title="官职">霸王</span>。<span class="person" title="人名">句践</span>可不谓贤哉！盖有<span class="mythical" title="神话/传说">禹</span>之遗烈焉。<span class="person" title="人名">范蠡</span>三迁皆有荣名，名垂後世。臣主若此，欲毋显得乎！<br>
</blockquote>

<h3>赞诗</h3>

<p><a href="#pn-29.1" id="pn-29.1" class="para-num" title="点击复制链接">29.1</a> <span class="dynasty" title="朝代/氏族">越</span>祖<span class="official" title="官职">少康</span>，至于<span class="person" title="人名">允常</span>。<br>
其子始霸，与<span class="dynasty" title="朝代/氏族">吴</span>争彊。<br>
<span class="place" title="地名">槜李</span>之役，<span class="person" title="人名">阖闾</span>见伤。<br>
<span class="place" title="地名">会稽</span>之耻，<span class="person" title="人名">句践</span>欲当。<br>
<span class="person" title="人名">种</span>诱以利，<span class="person" title="人名">蠡</span>悉其良。<br>
折节下士，致<span class="artifact" title="器物/书名">胆</span>思尝。<br>
卒复雠寇，遂殄大邦。<br>
後不量力，灭於<span class="official" title="官职">无彊</span>。</p>

<nav class="chapter-nav">
    <a href="../docs/index.html" class="nav-home">回到主页</a>
    <a href="040_楚世家.html" class="nav-prev">← 上一页</a>
    <a href="042_郑世家.html" class="nav-next">下一页 →</a>
</nav>
</body>
</html>
