<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>105_扁鹊仓公列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="104_田叔列传.tagged.html" class="nav-prev">← 上一页</a>
    <a href="106_吴王濞列传.tagged.html" class="nav-next">下一页 →</a>
</nav>
<h1>扁鹊仓公列传 <a href="../original_text/105_扁鹊仓公列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><span class="person" title="人名">扁鹊</span><span class="person" title="人名">仓公</span>列传</p>

<h2><a href="#pn-1" id="pn-1" class="para-num" title="点击复制链接">1</a> <span class="person" title="人名">扁鹊</span>生平与医术</h2>

<h3><a href="#pn-1.1" id="pn-1.1" class="para-num" title="点击复制链接">1.1</a> <span class="person" title="人名">扁鹊</span>出身与学医</h3>

<p><span class="person" title="人名">扁鹊</span>者，<span class="place" title="地名">勃海</span>郡<span class="place" title="地名">郑</span>人也，姓<span class="person" title="人名">秦</span>氏，名<span class="person" title="人名">越人</span>。少时为人舍长。舍客<span class="person" title="人名">长桑君</span>过，<span class="person" title="人名">扁鹊</span>独奇之，常谨遇之。<span class="person" title="人名">长桑君</span>亦知<span class="person" title="人名">扁鹊</span>非常人也。出入<span class="time" title="时间">十馀年</span>，乃呼<span class="person" title="人名">扁鹊</span>私坐，间与语曰：<span class="quoted">"我有禁方，年老，欲传与公，公毋泄。"</span><span class="person" title="人名">扁鹊</span>曰：<span class="quoted">"敬诺。"</span>乃出其怀中药予<span class="person" title="人名">扁鹊</span>：<span class="quoted">"饮是以上池之水，<span class="time" title="时间">三十日</span>当知物矣。"</span>乃悉取其禁方书尽与<span class="person" title="人名">扁鹊</span>。忽然不见，殆非人也。<span class="person" title="人名">扁鹊</span>以其言饮药<span class="time" title="时间">三十日</span>，视见垣一方人。以此视病，尽见五藏症结，特以诊脉为名耳。为医或在<span class="dynasty" title="朝代/氏族">齐</span>，或在<span class="dynasty" title="朝代/氏族">赵</span>。在<span class="dynasty" title="朝代/氏族">赵</span>者名<span class="person" title="人名">扁鹊</span>。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 诊<span class="person" title="人名">赵简子</span></h3>

<p>当<span class="person" title="人名">晋昭公</span>时，诸大夫彊而公族弱，<span class="person" title="人名">赵简子</span>为<span class="official" title="官职">大夫</span>，专国事。<span class="person" title="人名">简子</span>疾，<span class="time" title="时间">五日</span>不知人，大夫皆惧，於是召<span class="person" title="人名">扁鹊</span>。<span class="person" title="人名">扁鹊</span>入视病，出，<span class="person" title="人名">董安于</span>问<span class="person" title="人名">扁鹊</span>，<span class="person" title="人名">扁鹊</span>曰：<span class="quoted">"血脉治也，而何怪！昔<span class="person" title="人名">秦穆公</span>尝如此，<span class="time" title="时间">七日</span>而寤。寤之日，告<span class="person" title="人名">公孙支</span>与<span class="person" title="人名">子舆</span>曰："</span>我之帝所甚乐。吾所以久者，適有所学也。帝告我：<span class="quoted">"<span class="dynasty" title="朝代/氏族">晋</span>国且大乱，<span class="time" title="时间">五世</span>不安。其後将霸，未老而死。霸者之子且令而国男女无别。"</span><span class="quoted">"<span class="person" title="人名">公孙支</span>书而藏之，<span class="dynasty" title="朝代/氏族">秦</span>策於是出。夫<span class="person" title="人名">献公</span>之乱，<span class="person" title="人名">文公</span>之霸，而<span class="person" title="人名">襄公</span>败<span class="dynasty" title="朝代/氏族">秦</span>师於<span class="place" title="地名">殽</span>而归纵淫，此子之所闻。今主君之病与之同，不出<span class="time" title="时间">三日</span>必间，间必有言也。"</span></p>

<p>居<span class="time" title="时间">二日</span>半，<span class="person" title="人名">简子</span>寤，语诸大夫曰：<span class="quoted">"我之帝所甚乐，与百神游於钧天，广乐<span class="time" title="时间">九</span>奏万舞，不类<span class="institution" title="制度">三代</span>之乐，其声动心。有一<span class="flora-fauna" title="动植物">熊</span>欲援我，帝命我射之，中<span class="flora-fauna" title="动植物">熊</span>，<span class="flora-fauna" title="动植物">熊</span>死。有<span class="flora-fauna" title="动植物">罴</span>来，我又射之，中<span class="flora-fauna" title="动植物">罴</span>，<span class="flora-fauna" title="动植物">罴</span>死。帝甚喜，赐我二笥，皆有副。吾见兒在帝侧，帝属我一<span class="flora-fauna" title="动植物">翟犬</span>，曰："</span>及而子之壮也以赐之。<span class="quoted">"帝告我："</span><span class="dynasty" title="朝代/氏族">晋</span>国且世衰，<span class="time" title="时间">七世</span>而亡。<span class="tribe" title="族群">嬴</span>姓将大败<span class="tribe" title="族群">周</span>人於<span class="place" title="地名">范魁</span>之西，而亦不能有也。""<span class="person" title="人名">董安于</span>受言，书而藏之。以<span class="person" title="人名">扁鹊</span>言告<span class="person" title="人名">简子</span>，<span class="person" title="人名">简子</span>赐<span class="person" title="人名">扁鹊</span>田<span class="time" title="时间">四万</span>亩。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 治虢太子尸蹶</h3>

<p>其後<span class="person" title="人名">扁鹊</span>过<span class="dynasty" title="朝代/氏族">虢</span>。<span class="dynasty" title="朝代/氏族">虢</span><span class="official" title="官职">太子</span>死，<span class="person" title="人名">扁鹊</span>至<span class="dynasty" title="朝代/氏族">虢</span>宫门下，问<span class="official" title="官职">中庶子</span>喜方者曰：<span class="quoted">"<span class="official" title="官职">太子</span>何病，国中治穰过於众事？"</span><span class="official" title="官职">中庶子</span>曰：<span class="quoted">"<span class="official" title="官职">太子</span>病血气不时，交错而不得泄，暴发於外，则为中害。精神不能止邪气，邪气畜积而不得泄，是以阳缓而阴急，故暴蹶而死。"</span><span class="person" title="人名">扁鹊</span>曰：<span class="quoted">"其死何如时？"</span>曰：<span class="quoted">"<span class="time" title="时间">鸡鸣</span>至今。"</span>曰：<span class="quoted">"收乎？"</span>曰：<span class="quoted">"未也，其死未能半日也。"</span><span class="quoted">"言臣<span class="dynasty" title="朝代/氏族">齐</span><span class="place" title="地名">勃海</span><span class="person" title="人名">秦越人</span>也，家在於<span class="place" title="地名">郑</span>，未尝得望精光侍谒於前也。闻<span class="official" title="官职">太子</span>不幸而死，臣能生之。"</span><span class="official" title="官职">中庶子</span>曰：<span class="quoted">"先生得无诞之乎？何以言<span class="official" title="官职">太子</span>可生也！臣闻上古之时，医有<span class="person" title="人名">俞跗</span>，治病不以汤液醴洒，鑱石挢引，案扤毒熨，一拨见病之应，因五藏之输，乃割皮解肌，诀脉结筋，搦髓脑，揲荒爪幕，湔浣肠胃，漱涤五藏，练精易形。先生之方能若是，则<span class="official" title="官职">太子</span>可生也；不能若是而欲生之，曾不可以告咳婴之兒。"</span>终日，<span class="person" title="人名">扁鹊</span>仰天叹曰：<span class="quoted">"夫子之为方也，若以管窥天，以郄视文。<span class="person" title="人名">越人</span>之为方也，不待切脉望色听声写形，言病之所在。闻病之阳，论得其阴；闻病之阴，论得其阳。病应见於大表，不出千里，决者至众，不可曲止也。子以吾言为不诚，试入诊<span class="official" title="官职">太子</span>，当闻其耳鸣而鼻张，循其两股以至於阴，当尚温也。"</span></p>

<p><span class="official" title="官职">中庶子</span>闻<span class="person" title="人名">扁鹊</span>言，目眩然而不瞚，舌挢然而不下，乃以<span class="person" title="人名">扁鹊</span>言入报<span class="person" title="人名">虢君</span>。<span class="person" title="人名">虢君</span>闻之大惊，出见<span class="person" title="人名">扁鹊</span>於中阙，曰：<span class="quoted">"窃闻高义之日久矣，然未尝得拜谒於前也。先生过小国，幸而举之，偏国寡臣幸甚。有先生则活，无先生则弃捐填沟壑，长终而不得反。"</span>言末卒，因嘘唏服臆，魂精泄横，流涕长潸，忽忽承镴，悲不能自止，容貌变更。<span class="person" title="人名">扁鹊</span>曰：<span class="quoted">"若<span class="official" title="官职">太子</span>病，所谓"</span>尸蹶<span class="quoted">"者也。夫以阳入阴中，动胃繵缘，中经维络，别下於<span class="institution" title="制度">三焦</span>、<span class="institution" title="制度">膀胱</span>，是以阳脉下遂，阴脉上争，会气闭而不通，阴上而阳内行，下内鼓而不起，上外绝而不为使，上有绝阳之络，下有破阴之纽，破阴绝阳，色废脉乱，故形静如死状。<span class="official" title="官职">太子</span>未死也。夫以阳入阴支兰藏者生，以阴入阳支兰藏者死。凡此数事，皆五藏蹙中之时暴作也。良工取之，拙者疑殆。"</span></p>

<p><span class="person" title="人名">扁鹊</span>乃使弟子<span class="person" title="人名">子阳</span>厉针砥石，以取外<span class="institution" title="制度">三阳五会</span>。有间，<span class="official" title="官职">太子</span>苏。乃使<span class="person" title="人名">子豹</span>为五分之熨，以八减之齐和煮之，以更熨两胁下。<span class="official" title="官职">太子</span>起坐。更適阴阳，但服汤<span class="time" title="时间">二旬</span>而复故。故天下尽以<span class="person" title="人名">扁鹊</span>为能生死人。<span class="person" title="人名">扁鹊</span>曰：<span class="quoted">"<span class="person" title="人名">越人</span>非能生死人也，此自当生者，<span class="person" title="人名">越人</span>能使之起耳。"</span></p>

<h3><a href="#pn-1.4" id="pn-1.4" class="para-num" title="点击复制链接">1.4</a> 齐桓侯讳疾忌医</h3>

<p><span class="person" title="人名">扁鹊</span>过<span class="dynasty" title="朝代/氏族">齐</span>，<span class="person" title="人名">齐桓侯</span>客之。入朝见，曰：<span class="quoted">"君有疾在腠理，不治将深。"</span><span class="person" title="人名">桓侯</span>曰：<span class="quoted">"寡人无疾。"</span><span class="person" title="人名">扁鹊</span>出，<span class="person" title="人名">桓侯</span>谓左右曰：<span class="quoted">"医之好利也，欲以不疾者为功。"</span>後<span class="time" title="时间">五日</span>，<span class="person" title="人名">扁鹊</span>复见，曰：<span class="quoted">"君有疾在血脉，不治恐深。"</span><span class="person" title="人名">桓侯</span>曰：<span class="quoted">"寡人无疾。"</span><span class="person" title="人名">扁鹊</span>出，<span class="person" title="人名">桓侯</span>不悦。後<span class="time" title="时间">五日</span>，<span class="person" title="人名">扁鹊</span>复见，曰；<span class="quoted">"君有疾在肠胃间，不治将深。"</span><span class="person" title="人名">桓侯</span>不应。<span class="person" title="人名">扁鹊</span>出，<span class="person" title="人名">桓侯</span>不悦。後<span class="time" title="时间">五日</span>，<span class="person" title="人名">扁鹊</span>复见，望见<span class="person" title="人名">桓侯</span>而退走。<span class="person" title="人名">桓侯</span>使人问其故。<span class="person" title="人名">扁鹊</span>曰：<span class="quoted">"疾之居腠理也，汤熨之所及也；在血脉，针石之所及也；其在肠胃，酒醪之所及也；其在骨髓，虽司命无柰之何。今在骨髓，臣是以无请也。"</span>後<span class="time" title="时间">五日</span>，<span class="person" title="人名">桓侯</span>体病，使人召<span class="person" title="人名">扁鹊</span>，<span class="person" title="人名">扁鹊</span>已逃去。<span class="person" title="人名">桓侯</span>遂死。</p>

<h3><a href="#pn-1.5" id="pn-1.5" class="para-num" title="点击复制链接">1.5</a> 六不治论</h3>

<p>使圣人预知微，能使良医得蚤从事，则疾可已，身可活也。人之所病，病疾多；而医之所病，病道少。故病有六不治：骄恣不论於理，一不治也；轻身重财，二不治也；衣食不能適，三不治也；阴阳并，藏气不定，四不治也；形羸不能服药，五不治也；信巫不信医，六不治也。有此一者，则重难治也。</p>

<h3><a href="#pn-1.6" id="pn-1.6" class="para-num" title="点击复制链接">1.6</a> 随俗为变与被杀</h3>

<p><span class="person" title="人名">扁鹊</span>名闻天下。过<span class="place" title="地名">邯郸</span>，闻贵妇人，即为带下医；过<span class="place" title="地名">雒阳</span>，闻<span class="tribe" title="族群">周</span>人爱老人，即为耳目痹医；来入<span class="place" title="地名">咸阳</span>，闻<span class="dynasty" title="朝代/氏族">秦</span>人爱小兒，即为小兒医：随俗为变。<span class="dynasty" title="朝代/氏族">秦</span><span class="official" title="官职">太医令</span><span class="person" title="人名">李醯</span>自知伎不如<span class="person" title="人名">扁鹊</span>也，使人刺杀之。至今天下言脉者，由<span class="person" title="人名">扁鹊</span>也。</p>

<h2><a href="#pn-2" id="pn-2" class="para-num" title="点击复制链接">2</a> <span class="official" title="官职">太仓公</span><span class="person" title="人名">淳于意</span></h2>

<h3><a href="#pn-2.1" id="pn-2.1" class="para-num" title="点击复制链接">2.1</a> <span class="person" title="人名">淳于意</span>师承</h3>

<p><span class="official" title="官职">太仓公</span>者，<span class="dynasty" title="朝代/氏族">齐</span><span class="official" title="官职">太仓长</span>，<span class="place" title="地名">临菑</span>人也，姓<span class="person" title="人名">淳于</span>氏，名<span class="person" title="人名">意</span>。少而喜医方术。<span class="person" title="人名">高后</span><span class="time" title="时间">八年</span>，更受师同郡<span class="place" title="地名">元里</span><span class="official" title="官职">公乘</span><span class="person" title="人名">阳庆</span>。<span class="person" title="人名">庆</span>年<span class="time" title="时间">七十馀</span>，无子，使<span class="person" title="人名">意</span>尽去其故方，更悉以禁方予之，传<span class="person" title="人名">黄帝</span>、<span class="person" title="人名">扁鹊</span>之脉书，五色诊病，知人死生，决嫌疑，定可治，及药论，甚精。受之<span class="time" title="时间">三年</span>，为人治病，决死生多验。然左右行游诸侯，不以家为家，或不为人治病，病家多怨之者。</p>

<h3><a href="#pn-2.2" id="pn-2.2" class="para-num" title="点击复制链接">2.2</a> <span class="person" title="人名">缇萦</span>救父</h3>

<p><span class="person" title="人名">文帝</span><span class="time" title="时间">四年</span>中，人上书言<span class="person" title="人名">意</span>，以刑罪当传西之<span class="place" title="地名">长安</span>。<span class="person" title="人名">意</span>有五女，随而泣。<span class="person" title="人名">意</span>怒，骂曰：<span class="quoted">"生子不生男，缓急无可使者！"</span>於是少女<span class="person" title="人名">缇萦</span>伤父之言，乃随父西。上书曰：<span class="quoted">"妾父为吏，<span class="dynasty" title="朝代/氏族">齐</span>中称其廉平，今坐法当刑。妾切痛死者不可复生而刑者不可复续，虽欲改过自新，其道莫由，终不可得。妾原入身为官婢，以赎父刑罪，使得改行自新也。"</span>书闻，上悲其意，此岁中亦除<span class="institution" title="制度">肉刑法</span>。</p>

<h3><a href="#pn-2.3" id="pn-2.3" class="para-num" title="点击复制链接">2.3</a> 诏问病案</h3>

<p><span class="person" title="人名">意</span>家居，诏召问所为治病死生验者几何人也，主名为谁。</p>

<p>诏问故<span class="official" title="官职">太仓长</span>臣<span class="person" title="人名">意</span>：<span class="quoted">"方伎所长，及所能治病者？有其书无有？皆安受学？受学几何岁？尝有所验，何县里人也？何病？医药已，其病之状皆何如？具悉而对。"</span>臣<span class="person" title="人名">意</span>对曰：</p>

<p>自<span class="person" title="人名">意</span>少时，喜医药，医药方试之多不验者。至<span class="person" title="人名">高后</span><span class="time" title="时间">八年</span>，得见师<span class="place" title="地名">临菑</span><span class="place" title="地名">元里</span><span class="official" title="官职">公乘</span><span class="person" title="人名">阳庆</span>。<span class="person" title="人名">庆</span>年<span class="time" title="时间">七十馀</span>，<span class="person" title="人名">意</span>得见事之。谓<span class="person" title="人名">意</span>曰：<span class="quoted">"尽去而方书，非是也。<span class="person" title="人名">庆</span>有古先道遗传<span class="person" title="人名">黄帝</span>、<span class="person" title="人名">扁鹊</span>之脉书，五色诊病，知人生死，决嫌疑，定可治，及药论书，甚精。我家给富，心爱公，欲尽以我禁方书悉教公。"</span>臣<span class="person" title="人名">意</span>即曰：<span class="quoted">"幸甚，非<span class="person" title="人名">意</span>之所敢望也。"</span>臣<span class="person" title="人名">意</span>即避席再拜谒，受其脉书上下经、五色诊、奇咳术、揆度阴阳外变、药论、石神、接阴阳禁书，受读解验之，可<span class="time" title="时间">一年</span>所。明岁即验之，有验，然尚未精也。要事之<span class="time" title="时间">三年</span>所，即尝已为人治，诊病决死生，有验，精良。今<span class="person" title="人名">庆</span>已死<span class="time" title="时间">十年</span>所，臣<span class="person" title="人名">意</span>年尽<span class="time" title="时间">三年</span>，年<span class="time" title="时间">三十九</span>岁也。</p>

<h2><a href="#pn-3" id="pn-3" class="para-num" title="点击复制链接">3</a> 诊病案例</h2>

<h3><a href="#pn-3.1" id="pn-3.1" class="para-num" title="点击复制链接">3.1</a> 齐侍御史成头痛案</h3>

<p><span class="dynasty" title="朝代/氏族">齐</span><span class="official" title="官职">侍御史</span><span class="person" title="人名">成</span>自言病头痛，臣<span class="person" title="人名">意</span>诊其脉，告曰：<span class="quoted">"君之病恶，不可言也。"</span>即出，独告<span class="person" title="人名">成</span>弟<span class="person" title="人名">昌</span>曰：<span class="quoted">"此病疽也，内发於肠胃之间，後<span class="time" title="时间">五日</span>当鍮肿，後<span class="time" title="时间">八日</span>呕脓死。"</span><span class="person" title="人名">成</span>之病得之饮酒且内。<span class="person" title="人名">成</span>即如期死。所以知<span class="person" title="人名">成</span>之病者，臣<span class="person" title="人名">意</span>切其脉，得肝气。肝气浊而静，此内关之病也。脉法曰<span class="quoted">"脉长而弦，不得代四时者，其病主在於肝。和即经主病也，代则络脉有过"</span>。经主病和者，其病得之筋髓里。其代绝而脉贲者，病得之酒且内。所以知其後<span class="time" title="时间">五日</span>而鍮肿，<span class="time" title="时间">八日</span>呕脓死者，切其脉时，少阳初代。代者经病，病去过人，人则去。络脉主病，当其时，少阳初关一分，故中热而脓未发也，及五分，则至少阳之界，及<span class="time" title="时间">八日</span>，则呕脓死，故上二分而脓发，至界而鍮肿，尽泄而死。热上则熏阳明，烂流络，流络动则脉结发，脉结发则烂解，故络交。热气已上行，至头而动，故头痛。</p>

<h3><a href="#pn-3.2" id="pn-3.2" class="para-num" title="点击复制链接">3.2</a> 齐王中子诸婴儿气鬲病</h3>

<p><span class="person" title="人名">齐王</span>中子诸婴兒小子病，召臣<span class="person" title="人名">意</span>诊切其脉，告曰：<span class="quoted">"气鬲病。病使人烦懑，食不下，时呕沫。病得之忧，数忔食饮。"</span>臣<span class="person" title="人名">意</span>即为之作下气汤以饮之，<span class="time" title="时间">一日</span>气下，<span class="time" title="时间">二日</span>能食，<span class="time" title="时间">三日</span>即病愈。所以知小子之病者，诊其脉，心气也，浊躁而经也，此络阳病也。脉法曰<span class="quoted">"脉来数疾去难而不一者，病主在心"</span>。周身热，脉盛者，为重阳。重阳者，逿心主。故烦懑食不下则络脉有过，络脉有过则血上出，血上出者死。此悲心所生也，病得之忧也。</p>

<h3><a href="#pn-3.3" id="pn-3.3" class="para-num" title="点击复制链接">3.3</a> 齐郎中令循涌疝案</h3>

<p><span class="dynasty" title="朝代/氏族">齐</span><span class="official" title="官职">郎中令</span><span class="person" title="人名">循</span>病，众医皆以为蹙入中，而刺之。臣<span class="person" title="人名">意</span>诊之，曰：<span class="quoted">"涌疝也，令人不得前後溲。"</span><span class="person" title="人名">循</span>曰：<span class="quoted">"不得前後溲<span class="time" title="时间">三日</span>矣。"</span>臣<span class="person" title="人名">意</span>饮以火齐汤，一饮得前溲，再饮大溲，三饮而疾愈。病得之内。所以知<span class="person" title="人名">循</span>病者，切其脉时，右口气急，脉无五藏气，右口脉大而数。数者中下热而涌，左为下，右为上，皆无五藏应，故曰涌疝。中热，故溺赤也。</p>

<h3><a href="#pn-3.4" id="pn-3.4" class="para-num" title="点击复制链接">3.4</a> 齐中御府长信热病案</h3>

<p><span class="dynasty" title="朝代/氏族">齐</span><span class="official" title="官职">中御府长</span><span class="person" title="人名">信</span>病，臣<span class="person" title="人名">意</span>入诊其脉，告曰：<span class="quoted">"热病气也。然暑汗，脉少衰，不死。"</span>曰：<span class="quoted">"此病得之当浴流水而寒甚，已则热。"</span><span class="person" title="人名">信</span>曰：<span class="quoted">"唯，然！往冬时，为王使於<span class="dynasty" title="朝代/氏族">楚</span>，至<span class="place" title="地名">莒</span>县<span class="place" title="地名">阳周</span>水，而<span class="place" title="地名">莒</span>桥梁颇坏，<span class="person" title="人名">信</span>则揽<span class="artifact" title="器物/书名">车</span>辕未欲渡也，<span class="artifact" title="器物/书名">马</span>惊，即堕，<span class="person" title="人名">信</span>身入水中，几死，吏即来救<span class="person" title="人名">信</span>，出之水中，衣尽濡，有间而身寒，已热如火，至今不可以见寒。"</span>臣<span class="person" title="人名">意</span>即为之液汤火齐逐热，一饮汗尽，再饮热去，三饮病已。即使服药，出入<span class="time" title="时间">二十日</span>，身无病者。所以知<span class="person" title="人名">信</span>之病者，切其脉时，并阴。脉法曰<span class="quoted">"热病阴阳交者死"</span>。切之不交，并阴。并阴者，脉顺清而愈，其热虽未尽，犹活也。肾气有时间浊，在太阴脉口而希，是水气也。肾固主水，故以此知之。失治一时，即转为寒热。</p>

<h3><a href="#pn-3.5" id="pn-3.5" class="para-num" title="点击复制链接">3.5</a> 齐王太后风瘅案</h3>

<p><span class="person" title="人名">齐王太后</span>病，召臣<span class="person" title="人名">意</span>入诊脉，曰：<span class="quoted">"风瘅客脬，难於大小溲，溺赤。"</span>臣<span class="person" title="人名">意</span>饮以火齐汤，一饮即前後溲，再饮病已，溺如故。病得之流汗出氵循。氵循者，去衣而汗晞也。所以知<span class="person" title="人名">齐王太后</span>病者，臣<span class="person" title="人名">意</span>诊其脉，切其太阴之口，湿然风气也。脉法曰<span class="quoted">"沈之而大坚，浮之而大紧者，病主在肾"</span>。肾切之而相反也，脉大而躁。大者，膀胱气也；躁者，中有热而溺赤。</p>

<h3><a href="#pn-3.6" id="pn-3.6" class="para-num" title="点击复制链接">3.6</a> 齐章武里曹山跗肺消瘅案</h3>

<p><span class="dynasty" title="朝代/氏族">齐</span><span class="place" title="地名">章武里</span><span class="person" title="人名">曹山跗</span>病，臣<span class="person" title="人名">意</span>诊其脉，曰：<span class="quoted">"肺消瘅也，加以寒热。"</span>即告其人曰：<span class="quoted">"死，不治。適其共养，此不当医治。"</span>法曰<span class="quoted">"後<span class="time" title="时间">三日</span>而当狂，妄起行，欲走；後<span class="time" title="时间">五日</span>死"</span>。即如期死。<span class="person" title="人名">山跗</span>病得之盛怒而以接内。所以知<span class="person" title="人名">山跗</span>之病者，臣<span class="person" title="人名">意</span>切其脉，肺气热也。脉法曰<span class="quoted">"不平不鼓，形弊"</span>。此五藏高之远数以经病也，故切之时不平而代。不平者，血不居其处；代者，时参击并至，乍躁乍大也。此两络脉绝，故死不治。所以加寒热者，言其人尸夺。尸夺者，形弊；形弊者，不当关灸鑱石及饮毒药也。臣<span class="person" title="人名">意</span>未往诊时，<span class="dynasty" title="朝代/氏族">齐</span><span class="official" title="官职">太医</span>先诊<span class="person" title="人名">山跗</span>病，灸其足少阳脉口，而饮之半夏丸，病者即泄注，腹中虚；又灸其少阴脉，是坏肝刚绝深，如是重损病者气，以故加寒热。所以後<span class="time" title="时间">三日</span>而当狂者，肝一络连属结绝乳下阳明，故络绝，开阳明脉，阳明脉伤，即当狂走。後<span class="time" title="时间">五日</span>死者，肝与心相去五分，故曰<span class="time" title="时间">五日</span>尽，尽即死矣。</p>

<h3><a href="#pn-3.7" id="pn-3.7" class="para-num" title="点击复制链接">3.7</a> 齐中尉潘满如遗积瘕案</h3>

<p><span class="dynasty" title="朝代/氏族">齐</span><span class="official" title="官职">中尉</span><span class="person" title="人名">潘满如</span>病少腹痛，臣<span class="person" title="人名">意</span>诊其脉，曰：<span class="quoted">"遗积瘕也。"</span>臣<span class="person" title="人名">意</span>即谓<span class="dynasty" title="朝代/氏族">齐</span><span class="official" title="官职">太仆</span>臣<span class="person" title="人名">饶</span>、<span class="official" title="官职">内史</span>臣<span class="person" title="人名">繇</span>曰：<span class="quoted">"<span class="official" title="官职">中尉</span>不复自止於内，则<span class="time" title="时间">三十日</span>死。"</span>後<span class="time" title="时间">二十馀日</span>，溲血死。病得之酒且内。所以知<span class="person" title="人名">潘满如</span>病者，臣<span class="person" title="人名">意</span>切其脉深小弱，其卒然合合也，是脾气也。右脉口气至紧小，见瘕气也。以次相乘，故<span class="time" title="时间">三十日</span>死。三阴俱抟者，如法；痘俱抟者，决在急期；一抟一代者，近也。故其三阴抟，溲血如前止。</p>

<h3><a href="#pn-3.8" id="pn-3.8" class="para-num" title="点击复制链接">3.8</a> 阳虚侯相赵章迵风案</h3>

<p><span class="official" title="官职">阳虚侯相</span><span class="person" title="人名">赵章</span>病，召臣<span class="person" title="人名">意</span>。众医皆以为寒中，臣<span class="person" title="人名">意</span>诊其脉曰：<span class="quoted">"迵风。"</span>迵风者，饮食下嗌而辄出不留。法曰<span class="quoted">"<span class="time" title="时间">五日</span>死"</span>，而後<span class="time" title="时间">十日</span>乃死。病得之酒。所以知<span class="person" title="人名">赵章</span>之病者，臣<span class="person" title="人名">意</span>切其脉，脉来滑，是内风气也。饮食下嗌而辄出不留者，法<span class="time" title="时间">五日</span>死，皆为前分界法。後<span class="time" title="时间">十日</span>乃死，所以过期者，其人嗜粥，故中藏实，中藏实故过期。师言曰<span class="quoted">"安穀者过期，不安穀者不及期"</span>。</p>

<h3><a href="#pn-3.9" id="pn-3.9" class="para-num" title="点击复制链接">3.9</a> 济北王风蹶案</h3>

<p><span class="person" title="人名">济北王</span>病，召臣<span class="person" title="人名">意</span>诊其脉，曰：<span class="quoted">"风蹶胸满。"</span>即为药酒，尽<span class="time" title="时间">三石</span>，病已。得之汗出伏地。所以知<span class="person" title="人名">济北王</span>病者，臣<span class="person" title="人名">意</span>切其脉时，风气也，心脉浊。病法<span class="quoted">"过入其阳，阳气尽而阴气入"</span>。阴气入张，则寒气上而热气下，故胸满。汗出伏地者，切其脉，气阴。阴气者，病必入中，出及瀺水也。</p>

<h3><a href="#pn-3.10" id="pn-3.10" class="para-num" title="点击复制链接">3.10</a> 齐北宫司空命妇出於病气疝案</h3>

<p><span class="dynasty" title="朝代/氏族">齐</span><span class="official" title="官职">北宫司空命妇</span><span class="person" title="人名">出於</span>病，众医皆以为风入中，病主在肺，刺其足少阳脉。臣<span class="person" title="人名">意</span>诊其脉，曰：<span class="quoted">"病气疝，客於膀胱，难於前後溲，而溺赤。病见寒气则遗溺，使人腹肿。"</span><span class="person" title="人名">出於</span>病得之欲溺不得，因以接内。所以知<span class="person" title="人名">出於</span>病者，切其脉大而实，其来难，是蹶阴之动也。脉来难者，疝气之客於膀胱也。腹之所以肿者，言蹶阴之络结小腹也。蹶阴有过则脉结动，动则腹肿。臣<span class="person" title="人名">意</span>即灸其足蹶阴之脉，左右各一所，即不遗溺而溲清，小腹痛止。即更为火齐汤以饮之，<span class="time" title="时间">三日</span>而疝气散，即愈。</p>

<h3><a href="#pn-3.11" id="pn-3.11" class="para-num" title="点击复制链接">3.11</a> 济北王阿母足热案</h3>

<p>故<span class="person" title="人名">济北王</span>阿母自言足热而懑，臣<span class="person" title="人名">意</span>告曰：<span class="quoted">"热蹶也。"</span>则刺其足心各三所，案之无出血，病旋已。病得之饮酒大醉。</p>

<h3><a href="#pn-3.12" id="pn-3.12" class="para-num" title="点击复制链接">3.12</a> 济北王女子竖呕血死案</h3>

<p><span class="person" title="人名">济北王</span>召臣<span class="person" title="人名">意</span>诊脉诸女子侍者，至女子<span class="person" title="人名">竖</span>，<span class="person" title="人名">竖</span>无病。臣<span class="person" title="人名">意</span>告<span class="official" title="官职">永巷长</span>曰：<span class="quoted">"<span class="person" title="人名">竖</span>伤脾，不可劳，法当春呕血死。"</span>臣<span class="person" title="人名">意</span>言王曰：<span class="quoted">"<span class="official" title="官职">才人</span>女子<span class="person" title="人名">竖</span>何能？"</span>王曰：<span class="quoted">"是好为方，多伎能，为所是案法新，往年市之民所，<span class="time" title="时间">四百七十万</span>，曹偶<span class="time" title="时间">四</span>人。"</span>王曰：<span class="quoted">"得毋有病乎？"</span>臣<span class="person" title="人名">意</span>对曰：<span class="quoted">"<span class="person" title="人名">竖</span>病重，在死法中。"</span>王召视之，其颜色不变，以为不然，不卖诸侯所。至春，<span class="person" title="人名">竖</span>奉<span class="artifact" title="器物/书名">剑</span>从王之厕，王去，<span class="person" title="人名">竖</span>後，王令人召之，即仆於厕，呕血死。病得之流汗。流汗者，法病内重，毛发而色泽，脉不衰，此亦内之病也。</p>

<h3><a href="#pn-3.13" id="pn-3.13" class="para-num" title="点击复制链接">3.13</a> 齐中大夫齲齿案</h3>

<p><span class="dynasty" title="朝代/氏族">齐</span><span class="official" title="官职">中大夫</span>病齲齿，臣<span class="person" title="人名">意</span>灸其左大阳明脉，即为苦参汤，日嗽<span class="time" title="时间">三升</span>，出入<span class="time" title="时间">五六日</span>，病已。得之风，及卧开口，食而不嗽。</p>

<h3><a href="#pn-3.14" id="pn-3.14" class="para-num" title="点击复制链接">3.14</a> 菑川王美人不乳案</h3>

<p><span class="person" title="人名">菑川王</span><span class="official" title="官职">美人</span>怀子而不乳，来召臣<span class="person" title="人名">意</span>。臣<span class="person" title="人名">意</span>往，饮以莨锽药一撮，以酒饮之，旋乳。臣<span class="person" title="人名">意</span>复诊其脉，而脉躁。躁者有馀病，即饮以消石一齐，出血，血如<span class="flora-fauna" title="动植物">豆</span>比<span class="time" title="时间">五六</span>枚。</p>

<h3><a href="#pn-3.15" id="pn-3.15" class="para-num" title="点击复制链接">3.15</a> 齐丞相舍人奴伤脾案</h3>

<p><span class="dynasty" title="朝代/氏族">齐</span><span class="official" title="官职">丞相</span>舍人奴从朝入宫，臣<span class="person" title="人名">意</span>见之食闺门外，望其色有病气。臣<span class="person" title="人名">意</span>即告<span class="official" title="官职">宦者</span><span class="person" title="人名">平</span>。<span class="person" title="人名">平</span>好为脉，学臣<span class="person" title="人名">意</span>所，臣<span class="person" title="人名">意</span>即示之舍人奴病，告之曰：<span class="quoted">"此伤脾气也，当至春鬲塞不通，不能食饮，法至夏泄血死。"</span><span class="official" title="官职">宦者</span><span class="person" title="人名">平</span>即往告相曰：<span class="quoted">"君之舍人奴有病，病重，死期有日。"</span>相君曰：<span class="quoted">"卿何以知之？"</span>曰：<span class="quoted">"君朝时入宫，君之舍人奴尽食闺门外，<span class="person" title="人名">平</span>与<span class="official" title="官职">仓公</span>立，即示<span class="person" title="人名">平</span>曰，病如是者死。"</span>相即召舍人而谓之曰：<span class="quoted">"公奴有病不？"</span>舍人曰：<span class="quoted">"奴无病，身无痛者。"</span>至春果病，至<span class="time" title="时间">四月</span>，泄血死。所以知奴病者，脾气周乘五藏，伤部而交，故伤脾之色也，望之杀然黄，察之如死青之兹。众医不知，以为大蟲，不知伤脾。所以至春死病者，胃气黄，黄者土气也，土不胜木，故至春死。所以至夏死者，脉法曰<span class="quoted">"病重而脉顺清者曰内关"</span>，内关之病，人不知其所痛，心急然无苦。若加以一病，死中春；一愈顺，及一时。其所以<span class="time" title="时间">四月</span>死者，诊其人时愈顺。愈顺者，人尚肥也。奴之病得之流汗数出，於火而以出见大风也。</p>

<h3><a href="#pn-3.16" id="pn-3.16" class="para-num" title="点击复制链接">3.16</a> 菑川王蹶上案</h3>

<p><span class="person" title="人名">菑川王</span>病，召臣<span class="person" title="人名">意</span>诊脉，曰：<span class="quoted">"蹶上为重，头痛身热，使人烦懑。"</span>臣<span class="person" title="人名">意</span>即以寒水拊其头，刺足阳明脉，左右各三所，病旋已。病得之沐发未乾而卧。诊如前，所以蹶，头热至肩。</p>

<h3><a href="#pn-3.17" id="pn-3.17" class="para-num" title="点击复制链接">3.17</a> 齐王黄姬兄黄长卿家宋建肾痺案</h3>

<p><span class="person" title="人名">齐王</span><span class="official" title="官职">黄姬</span>兄<span class="person" title="人名">黄长卿</span>家有酒召客，召臣<span class="person" title="人名">意</span>。诸客坐，未上食。臣<span class="person" title="人名">意</span>望见<span class="person" title="人名">王后</span>弟<span class="person" title="人名">宋建</span>，告曰：<span class="quoted">"君有病，往<span class="time" title="时间">四五日</span>，君要胁痛不可俯仰，又不得小溲。不亟治，病即入濡肾。及其未舍五藏，急治之。病方今客肾濡，此所谓"</span>肾痺<span class="quoted">"也。"</span><span class="person" title="人名">宋建</span>曰：<span class="quoted">"然，<span class="person" title="人名">建</span>故有要脊痛。往<span class="time" title="时间">四五日</span>，天雨，<span class="person" title="人名">黄</span>氏诸倩见<span class="person" title="人名">建</span>家京下方石，即弄之，<span class="person" title="人名">建</span>亦欲效之，效之不能起，即复置之。暮，要脊痛，不得溺，至今不愈。"</span><span class="person" title="人名">建</span>病得之好持重。所以知<span class="person" title="人名">建</span>病者，臣<span class="person" title="人名">意</span>见其色，太阳色乾，肾部上及界要以下者枯四分所，故以往<span class="time" title="时间">四五日</span>知其发也。臣<span class="person" title="人名">意</span>即为柔汤使服之，<span class="time" title="时间">十八日</span>所而病愈。</p>

<h3><a href="#pn-3.18" id="pn-3.18" class="para-num" title="点击复制链接">3.18</a> 济北王侍者韩女月事不下案</h3>

<p><span class="person" title="人名">济北王</span>侍者<span class="person" title="人名">韩女</span>病要背痛，寒热，众医皆以为寒热也。臣<span class="person" title="人名">意</span>诊脉，曰：<span class="quoted">"内寒，月事不下也。"</span>即窜以药，旋下，病已。病得之欲男子而不可得也。所以知<span class="person" title="人名">韩女</span>之病者，诊其脉时，切之，肾脉也，啬而不属。啬而不属者，其来难，坚，故曰月不下。肝脉弦，出左口，故曰欲男子不可得也。</p>

<h3><a href="#pn-3.19" id="pn-3.19" class="para-num" title="点击复制链接">3.19</a> 临菑氾里女子薄吾蛲瘕案</h3>

<p><span class="place" title="地名">临菑</span><span class="place" title="地名">氾里</span>女子<span class="person" title="人名">薄吾</span>病甚，众医皆以为寒热笃，当死，不治。臣<span class="person" title="人名">意</span>诊其脉，曰：<span class="quoted">"蛲瘕。"</span>蛲瘕为病，腹大，上肤黄粗，循之戚戚然。臣<span class="person" title="人名">意</span>饮以芫华一撮，即出<span class="flora-fauna" title="动植物">蛲</span>可<span class="time" title="时间">数升</span>，病已，<span class="time" title="时间">三十日</span>如故。病蛲得之於寒湿，寒湿气宛笃不发，化为蟲。臣<span class="person" title="人名">意</span>所以知<span class="person" title="人名">薄吾</span>病者，切其脉，循其尺，其尺索刺粗，而毛美奉发，是蟲气也。其色泽者，中藏无邪气及重病。</p>

<h3><a href="#pn-3.20" id="pn-3.20" class="para-num" title="点击复制链接">3.20</a> 齐淳于司马迵风案</h3>

<p><span class="dynasty" title="朝代/氏族">齐</span><span class="person" title="人名">淳于司马</span>病，臣<span class="person" title="人名">意</span>切其脉，告曰：<span class="quoted">"当病迵风。迵风之状，饮食下嗌辄後之。病得之饱食而疾走。"</span><span class="person" title="人名">淳于司马</span>曰：<span class="quoted">"我之王家食<span class="flora-fauna" title="动植物">马</span>肝，食饱甚，见酒来，即走去，驱疾至舍，即泄数十出。"</span>臣<span class="person" title="人名">意</span>告曰：<span class="quoted">"为火齐米汁饮之，<span class="time" title="时间">七八日</span>而当愈。"</span>时医<span class="person" title="人名">秦信</span>在旁，臣<span class="person" title="人名">意</span>去，<span class="person" title="人名">信</span>谓左右<span class="official" title="官职">阁都尉</span>曰：<span class="quoted">"<span class="person" title="人名">意</span>以<span class="person" title="人名">淳于司马</span>病为何？"</span>曰：<span class="quoted">"以为迵风，可治。"</span><span class="person" title="人名">信</span>即笑曰：<span class="quoted">"是不知也。<span class="person" title="人名">淳于司马</span>病，法当後<span class="time" title="时间">九日</span>死。"</span>即後<span class="time" title="时间">九日</span>不死，其家复召臣<span class="person" title="人名">意</span>。臣<span class="person" title="人名">意</span>往问之，尽如<span class="person" title="人名">意</span>诊。臣即为一火齐米汁，使服之，<span class="time" title="时间">七八日</span>病已。所以知之者，诊其脉时，切之，尽如法。其病顺，故不死。</p>

<h3><a href="#pn-3.21" id="pn-3.21" class="para-num" title="点击复制链接">3.21</a> 齐中郎破石肺伤案</h3>

<p><span class="dynasty" title="朝代/氏族">齐</span><span class="official" title="官职">中郎</span><span class="person" title="人名">破石</span>病，臣<span class="person" title="人名">意</span>诊其脉，告曰：<span class="quoted">"肺伤，不治，当後<span class="time" title="时间">十日</span>丁亥溲血死。"</span>即後<span class="time" title="时间">十一日</span>，溲血而死。<span class="person" title="人名">破石</span>之病，得之堕<span class="artifact" title="器物/书名">马</span>僵石上。所以知<span class="person" title="人名">破石</span>之病者，切其脉，得肺阴气，其来散，数道至而不一也。色又乘之。所以知其堕<span class="artifact" title="器物/书名">马</span>者，切之得番阴脉。番阴脉入虚里，乘肺脉。肺脉散者，固色变也乘也。所以不中期死者，师言曰：<span class="quoted">"病者安穀即过期，不安穀则不及期"</span>。其人嗜<span class="flora-fauna" title="动植物">黍</span>，<span class="flora-fauna" title="动植物">黍</span>主肺，故过期。所以溲血者，诊脉法曰<span class="quoted">"病养喜阴处者顺死，养喜阳处者逆死"</span>。其人喜自静，不躁，又久安坐，伏几而寐，故血下泄。</p>

<h3><a href="#pn-3.22" id="pn-3.22" class="para-num" title="点击复制链接">3.22</a> 齐王侍医遂服五石发痈案</h3>

<p><span class="person" title="人名">齐王</span><span class="official" title="官职">侍医</span><span class="person" title="人名">遂</span>病，自练五石服之。臣<span class="person" title="人名">意</span>往过之，<span class="person" title="人名">遂</span>谓<span class="person" title="人名">意</span>曰：<span class="quoted">"不肖有病，幸诊<span class="person" title="人名">遂</span>也。"</span>臣<span class="person" title="人名">意</span>即诊之，告曰：<span class="quoted">"公病中热。论曰"</span>中热不溲者，不可服五石<span class="quoted">"。石之为药精悍，公服之不得数溲，亟勿服。色将发臃。"</span><span class="person" title="人名">遂</span>曰：<span class="quoted">"<span class="person" title="人名">扁鹊</span>曰"</span>阴石以治阴病，阳石以治阳病<span class="quoted">"。夫药石者有阴阳水火之齐，故中热，即为阴石柔齐治之；中寒，即为阳石刚齐治之。"</span>臣<span class="person" title="人名">意</span>曰：<span class="quoted">"公所论远矣。<span class="person" title="人名">扁鹊</span>虽言若是，然必审诊，起度量，立规矩，称权衡，合色脉表里有馀不足顺逆之法，参其人动静与息相应，乃可以论。论曰"</span>阳疾处内，阴形应外者，不加悍药及鑱石<span class="quoted">"。夫悍药入中，则邪气辟矣，而宛气愈深。诊法曰"</span>二阴应外，一阳接内者，不可以刚药<span class="quoted">"。刚药入则动阳，阴病益衰，阳病益箸，邪气流行，为重困於俞，忿发为疽。"</span><span class="person" title="人名">意</span>告之後<span class="time" title="时间">百馀日</span>，果为疽发乳上，入缺盆，死。此谓论之大体也，必有经纪。拙工有一不习，文理阴阳失矣。</p>

<h3><a href="#pn-3.23" id="pn-3.23" class="para-num" title="点击复制链接">3.23</a> 齐王故为阳虚侯时痺案</h3>

<p><span class="person" title="人名">齐王</span>故为<span class="official" title="官职">阳虚侯</span>时，病甚，众医皆以为蹶。臣<span class="person" title="人名">意</span>诊脉，以为痺，根在右胁下，大如覆杯，令人喘，逆气不能食。臣<span class="person" title="人名">意</span>即以火齐粥且饮，<span class="time" title="时间">六日</span>气下；即令更服丸药，出入<span class="time" title="时间">六日</span>，病已。病得之内。诊之时不能识其经解，大识其病所在。</p>

<h3><a href="#pn-3.24" id="pn-3.24" class="para-num" title="点击复制链接">3.24</a> 安阳武都里成开方沓风案</h3>

<p>臣<span class="person" title="人名">意</span>尝诊<span class="place" title="地名">安阳</span><span class="place" title="地名">武都里</span><span class="person" title="人名">成开方</span>，<span class="person" title="人名">开方</span>自言以为不病，臣<span class="person" title="人名">意</span>谓之病苦沓风，<span class="time" title="时间">三岁</span>四支不能自用，使人瘖，瘖即死。今闻其四支不能用，瘖而未死也。病得之数饮酒以见大风气。所以知<span class="person" title="人名">成开方</span>病者，诊之，其脉法奇咳言曰<span class="quoted">"藏气相反者死"</span>。切之，得肾反肺，法曰<span class="quoted">"<span class="time" title="时间">三岁</span>死"</span>也。</p>

<h3><a href="#pn-3.25" id="pn-3.25" class="para-num" title="点击复制链接">3.25</a> 安陵阪里公乘项处牡疝案</h3>

<p><span class="place" title="地名">安陵</span><span class="place" title="地名">阪里</span><span class="official" title="官职">公乘</span><span class="person" title="人名">项处</span>病，臣<span class="person" title="人名">意</span>诊脉，曰：<span class="quoted">"牡疝。"</span>牡疝在鬲下，上连肺。病得之内。臣<span class="person" title="人名">意</span>谓之：<span class="quoted">"慎毋为劳力事，为劳力事则必呕血死。"</span><span class="person" title="人名">处</span>後蹴踘，要蹶寒，汗出多，即呕血。臣<span class="person" title="人名">意</span>复诊之，曰：<span class="quoted">"当旦日日夕死。"</span>即死。病得之内。所以知<span class="person" title="人名">项处</span>病者，切其脉得番阳。番阳入虚里，<span class="person" title="人名">处</span>旦日死。一番一络者，牡疝也。</p>

<h3><a href="#pn-3.26" id="pn-3.26" class="para-num" title="点击复制链接">3.26</a> 总结</h3>

<p>臣<span class="person" title="人名">意</span>曰：他所诊期决死生及所治已病众多，久颇忘之，不能尽识，不敢以对。</p>

<h2><a href="#pn-4" id="pn-4" class="para-num" title="点击复制链接">4</a> 问答医理</h2>

<h3><a href="#pn-4.1" id="pn-4.1" class="para-num" title="点击复制链接">4.1</a> 论病名诊异</h3>

<p>问臣<span class="person" title="人名">意</span>：<span class="quoted">"所诊治病，病名多同而诊异，或死或不死，何也？"</span>对曰：<span class="quoted">"病名多相类，不可知，故古圣人为之脉法，以起度量，立规矩，县权衡，案绳墨，调阴阳，别人之脉各名之，与天地相应，参合於人，故乃别百病以异之，有数者能异之，无数者同之。然脉法不可胜验，诊疾人以度异之，乃可别同名，命病主在所居。今臣<span class="person" title="人名">意</span>所诊者，皆有诊籍。所以别之者，臣<span class="person" title="人名">意</span>所受师方適成，师死，以故表籍所诊，期决死生，观所失所得者合脉法，以故至今知之。"</span></p>

<h3><a href="#pn-4.2" id="pn-4.2" class="para-num" title="点击复制链接">4.2</a> 论不应期</h3>

<p>问臣<span class="person" title="人名">意</span>曰：<span class="quoted">"所期病决死生，或不应期，何故？"</span>对曰：<span class="quoted">"此皆饮食喜怒不节，或不当饮药，或不当针灸，以故不中期死也。"</span></p>

<h3><a href="#pn-4.3" id="pn-4.3" class="para-num" title="点击复制链接">4.3</a> 论不为诸侯治病</h3>

<p>问臣<span class="person" title="人名">意</span>：<span class="quoted">"<span class="person" title="人名">意</span>方能知病死生，论药用所宜，诸侯王大臣有尝问<span class="person" title="人名">意</span>者不？及<span class="person" title="人名">文王</span>病时，不求<span class="person" title="人名">意</span>诊治，何故？"</span>对曰：<span class="quoted">"<span class="person" title="人名">赵王</span>、<span class="person" title="人名">胶西王</span>、<span class="person" title="人名">济南王</span>、<span class="person" title="人名">吴王</span>皆使人来召臣<span class="person" title="人名">意</span>，臣<span class="person" title="人名">意</span>不敢往。<span class="person" title="人名">文王</span>病时，臣<span class="person" title="人名">意</span>家贫，欲为人治病，诚恐吏以除拘臣<span class="person" title="人名">意</span>也，故移名数，左右不脩家生，出行游国中，问善为方数者事之久矣，见事数师，悉受其要事，尽其方书意，及解论之。身居<span class="official" title="官职">阳虚侯</span>国，因事侯。侯入朝，臣<span class="person" title="人名">意</span>从之<span class="place" title="地名">长安</span>，以故得诊<span class="place" title="地名">安陵</span><span class="person" title="人名">项处</span>等病也。"</span></p>

<h3><a href="#pn-4.4" id="pn-4.4" class="para-num" title="点击复制链接">4.4</a> 论文王病</h3>

<p>问臣<span class="person" title="人名">意</span>：<span class="quoted">"知<span class="person" title="人名">文王</span>所以得病不起之状？"</span>臣<span class="person" title="人名">意</span>对曰：<span class="quoted">"不见<span class="person" title="人名">文王</span>病，然窃闻<span class="person" title="人名">文王</span>病喘，头痛，目不明。臣<span class="person" title="人名">意</span>心论之，以为非病也。以为肥而蓄精，身体不得摇，骨肉不相任，故喘，不当医治。脉法曰"</span>年<span class="time" title="时间">二十</span>脉气当趋，年<span class="time" title="时间">三十</span>当疾步，年<span class="time" title="时间">四十</span>当安坐，年<span class="time" title="时间">五十</span>当安卧，年<span class="time" title="时间">六十</span>已上气当大董<span class="quoted">"。<span class="person" title="人名">文王</span>年未满<span class="time" title="时间">二十</span>，方脉气之趋也而徐之，不应天道四时。後闻医灸之即笃，此论病之过也。臣<span class="person" title="人名">意</span>论之，以为神气争而邪气入，非年少所能复之也，以故死。所谓气者，当调饮食，择晏日，<span class="artifact" title="器物/书名">车</span>步广志，以適筋骨肉血脉，以泻气。故年<span class="time" title="时间">二十</span>，是谓"</span>易<span class="quoted">"。法不当砭灸，砭灸至气逐。"</span></p>

<h3><a href="#pn-4.5" id="pn-4.5" class="para-num" title="点击复制链接">4.5</a> 论师庆</h3>

<p>问臣<span class="person" title="人名">意</span>：<span class="quoted">"师<span class="person" title="人名">庆</span>安受之？闻於<span class="dynasty" title="朝代/氏族">齐</span>诸侯不？"</span>对曰：<span class="quoted">"不知<span class="person" title="人名">庆</span>所师受。<span class="person" title="人名">庆</span>家富，善为医，不肯为人治病，当以此故不闻。<span class="person" title="人名">庆</span>又告臣<span class="person" title="人名">意</span>曰："</span>慎毋令我子孙知若学我方也。""</p>

<p>问臣<span class="person" title="人名">意</span>：<span class="quoted">"师<span class="person" title="人名">庆</span>何见於<span class="person" title="人名">意</span>而爱<span class="person" title="人名">意</span>，欲悉教<span class="person" title="人名">意</span>方？"</span>对曰：<span class="quoted">"臣<span class="person" title="人名">意</span>不闻师<span class="person" title="人名">庆</span>为方善也。<span class="person" title="人名">意</span>所以知<span class="person" title="人名">庆</span>者，<span class="person" title="人名">意</span>少时好诸方事，臣<span class="person" title="人名">意</span>试其方，皆多验，精良。臣<span class="person" title="人名">意</span>闻<span class="place" title="地名">菑川</span><span class="place" title="地名">唐里</span><span class="official" title="官职">公孙</span><span class="person" title="人名">光</span>善为古传方，臣<span class="person" title="人名">意</span>即往谒之。得见事之，受方化阴阳及传语法，臣<span class="person" title="人名">意</span>悉受书之。臣<span class="person" title="人名">意</span>欲尽受他精方，<span class="person" title="人名">公孙光</span>曰："</span>吾方尽矣，不为爱公所。吾身已衰，无所复事之。是吾年少所受妙方也，悉与公，毋以教人。<span class="quoted">"臣<span class="person" title="人名">意</span>曰："</span>得见事侍公前，悉得禁方，幸甚。<span class="person" title="人名">意</span>死不敢妄传人。<span class="quoted">"居有间，<span class="person" title="人名">公孙光</span>间处，臣<span class="person" title="人名">意</span>深论方，见言百世为之精也。师<span class="person" title="人名">光</span>喜曰："</span>公必为国工。吾有所善者皆疏，同产处<span class="place" title="地名">临菑</span>，善为方，吾不若，其方甚奇，非世之所闻也。吾年中时，尝欲受其方，<span class="person" title="人名">杨中倩</span>不肯，曰<span class="quoted">"若非其人也"</span>。胥与公往见之，当知公喜方也。其人亦老矣，其家给富。<span class="quoted">"时者未往，会<span class="person" title="人名">庆</span>子男<span class="person" title="人名">殷</span>来献<span class="artifact" title="器物/书名">马</span>，因师<span class="person" title="人名">光</span>奏<span class="artifact" title="器物/书名">马</span>王所，<span class="person" title="人名">意</span>以故得与<span class="person" title="人名">殷</span>善。<span class="person" title="人名">光</span>又属<span class="person" title="人名">意</span>於<span class="person" title="人名">殷</span>曰："</span><span class="person" title="人名">意</span>好数，公必谨遇之，其人圣儒。<span class="quoted">"即为书以<span class="person" title="人名">意</span>属<span class="person" title="人名">阳庆</span>，以故知<span class="person" title="人名">庆</span>。臣<span class="person" title="人名">意</span>事<span class="person" title="人名">庆</span>谨，以故爱<span class="person" title="人名">意</span>也。"</span></p>

<h3><a href="#pn-4.6" id="pn-4.6" class="para-num" title="点击复制链接">4.6</a> 论弟子</h3>

<p>问臣<span class="person" title="人名">意</span>曰：<span class="quoted">"吏民尝有事学<span class="person" title="人名">意</span>方，及毕尽得<span class="person" title="人名">意</span>方不？何县里人？"</span>对曰：<span class="quoted">"<span class="place" title="地名">临菑</span>人<span class="person" title="人名">宋邑</span>。<span class="person" title="人名">邑</span>学，臣<span class="person" title="人名">意</span>教以五诊，<span class="time" title="时间">岁馀</span>。<span class="person" title="人名">济北王</span>遣<span class="official" title="官职">太医</span><span class="person" title="人名">高期</span>、<span class="person" title="人名">王禹</span>学，臣<span class="person" title="人名">意</span>教以经脉高下及奇络结，当论俞所居，及气当上下出入邪逆顺，以宜鑱石，定砭灸处，<span class="time" title="时间">岁馀</span>。<span class="person" title="人名">菑川王</span>时遣<span class="official" title="官职">太仓马长</span><span class="person" title="人名">冯信</span>正方，臣<span class="person" title="人名">意</span>教以案法逆顺，论药法，定五味及和齐汤法。<span class="official" title="官职">高永侯家丞</span><span class="person" title="人名">杜信</span>，喜脉，来学，臣<span class="person" title="人名">意</span>教以上下经脉五诊，<span class="time" title="时间">二岁馀</span>。<span class="place" title="地名">临菑</span><span class="place" title="地名">召里</span><span class="person" title="人名">唐安</span>来学，臣<span class="person" title="人名">意</span>教以五诊上下经脉，奇咳，四时应阴阳重，未成，除为<span class="person" title="人名">齐王</span><span class="official" title="官职">侍医</span>。"</span></p>

<h3><a href="#pn-4.7" id="pn-4.7" class="para-num" title="点击复制链接">4.7</a> 论能全无失</h3>

<p>问臣<span class="person" title="人名">意</span>：<span class="quoted">"诊病决死生，能全无失乎？"</span>臣<span class="person" title="人名">意</span>对曰：<span class="quoted">"<span class="person" title="人名">意</span>治病人，必先切其脉，乃治之。败逆者不可治，其顺者乃治之。心不精脉，所期死生视可治，时时失之，臣<span class="person" title="人名">意</span>不能全也。"</span></p>

<h2><a href="#pn-5" id="pn-5" class="para-num" title="点击复制链接">5</a> <span class="person" title="人名">太史公</span>曰</h2>

<p><span class="person" title="人名">太史公</span>曰：女无美恶，居宫见妒；士无贤不肖，入朝见疑。故<span class="person" title="人名">扁鹊</span>以其伎见殃，<span class="official" title="官职">仓公</span>乃匿迹自隐而当刑。<span class="person" title="人名">缇萦</span>通尺牍，父得以後宁。故<span class="person" title="人名">老子</span>曰<span class="quoted">"美好者不祥之器"</span>，岂谓<span class="person" title="人名">扁鹊</span>等邪？若<span class="official" title="官职">仓公</span>者，可谓近之矣。</p>

<h2><a href="#pn-6" id="pn-6" class="para-num" title="点击复制链接">6</a> 赞诗与正义</h2>

<p>上池祕术，<span class="person" title="人名">长桑</span>所传。始候<span class="person" title="人名">赵简</span>，知梦钧天。言占<span class="dynasty" title="朝代/氏族">虢</span>嗣，尸蹶起焉。<span class="official" title="官职">仓公</span>赎罪，<span class="person" title="人名">阳庆</span>推贤。效验多状，式具于篇。</p>

<p>正义：胃大一尺五寸，径五寸，长二尺六寸，横尺，受水穀三斗五升，其中常留穀二斗，水一斗五升。小肠大二寸半，径八分分之少半，长三丈二尺，受穀二斗四升，水六升三合合之大半。回肠大四寸，径一寸半，长二丈二尺，受穀一斗，水七升半。广肠大八寸，径二寸半，长二尺八寸，受穀九升三合八分合之一。故肠胃凡长五账八尺四寸，合受水穀八斗七升六合八分合之一，此肠胃长短受水穀之数也。肝重四斤四两，左三叶，右四叶，凡七叶，主藏魂。心重十二两，中有七孔，三毛，盛精汁三合，主藏神。脾重二斤三两，扁广三寸，长五寸，有散膏半斤，主血温五藏，主藏意。肺重三斤三两，六叶两耳，凡八叶，主藏魂魄。肾有两枚，重一斤一两，主藏志。胆在肝之短叶间，重三两三铢，盛精汁三合。胃重二斤十四两，纡曲屈申，长二尺六寸，大一尺五寸，径五寸，盛穀二斗，水一斗五升。小肠重二斤十四两，长三丈二尺，广二寸半，径八分分之少半，回积十六曲，盛穀二斗四升，水六升三合合之大半。大肠重三斤十二两，长二丈一尺，广四寸，径一寸半，当齐，右回十六曲，盛穀一斗水七升半。膀胱重九两二铢，纵广九寸，盛溺九升九合。口广二寸半。脣至齿长九分。齿已後至会厌，深三寸半，大容五合也。舌重十两，长七寸，广二寸半。咽门重十两，广二寸半，至胃长一尺六寸。喉咙重十二两，广二寸，长一尺二寸九节。肛门重十二两，大八寸，径二寸太半，长二尺八寸，受穀九升三合八分合之一。</p>

<p>手三阳之脉，从手至头长五尺，五六合三丈。手三阴之脉，从手至胸中长三尺五寸，三六一丈八尺，五六三尺，合二丈一尺。足三阳之脉，从足至头长八尺，六八合四丈八尺。足三阴之脉，从足至胸长六尺五寸，六六三丈六尺，五六三尺，合三丈九尺。人两足蹻脉，从足至目长七尺五寸，二七一丈四尺，二五一尺合一丈五尺。督任脉各长四尺五寸，二四八尺，二五一尺，合九尺。凡脉长一十六丈二尺也，此所谓十二经脉长短之数也。寸口，脉之大会，手太阴之动也。人一呼脉行三寸，一吸脉行三寸，呼吸定息，脉行六寸。人一日一夜凡一万三千五百息。脉行五十周於身，漏水下百刻。营卫行阳二十五度，行阴二十五度。度为一周也，故五十度复会於手太阴。寸口者，五藏六府之所终始，故法於寸口也。</p>

<p>肺气通於鼻，鼻和则知臭香矣。肝气通於目，目和则知白黑矣。脾气通於口，口和则知穀味矣。心气通於舌，舌和则知五味矣。肾气通於耳，耳和则闻五音矣。五藏不和，则九窍不通；六府不和，则留为痈也。</p>

<nav class="chapter-nav">
    <a href="../docs/index.html" class="nav-home">回到主页</a>
    <a href="104_田叔列传.tagged.html" class="nav-prev">← 上一页</a>
    <a href="106_吴王濞列传.tagged.html" class="nav-next">下一页 →</a>
</nav>
</body>
</html>
