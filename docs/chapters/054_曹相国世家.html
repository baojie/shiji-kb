<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>054_曹相国世家</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="053_萧相国世家.html" class="nav-prev">← 上一页</a>
    <a href="055_留侯世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 曹相国世家 <a href="../original_text/054_曹相国世家.txt" class="original-text-link">原文</a></h1>


<h2>从征天下</h2>

<p><a href="#pn-1" id="pn-1" class="para-num" title="点击复制链接">1</a> 平阳侯<a href="../entities/person.html#entity-曹参" class="entity-link"><span class="person" title="人名">曹参</span></a>者，<a href="../entities/place.html#entity-沛" class="entity-link"><span class="place" title="地名">沛</span></a>人也。<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>时为<a href="../entities/place.html#entity-沛" class="entity-link"><span class="place" title="地名">沛</span></a>狱掾，而<a href="../entities/person.html#entity-萧何" class="entity-link"><span class="person" title="人名">萧何</span></a>为主吏，居县为豪吏矣。</p>

<p><a href="#pn-2" id="pn-2" class="para-num" title="点击复制链接">2</a> <a href="../entities/person.html#entity-刘邦" class="entity-link"><span class="person" title="人名">高祖</span></a>为<a href="../entities/place.html#entity-沛" class="entity-link"><span class="place" title="地名">沛</span></a>公而初起也，参以中涓从。将击<a href="../entities/tribe.html#entity-胡" class="entity-link"><span class="tribe" title="族群">胡</span></a>陵、方与，攻<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>监<a href="../entities/official.html#entity-公" class="entity-link"><span class="official" title="官职">公</span></a>军，大破之。东下<a href="../entities/place.html#entity-薛" class="entity-link"><span class="place" title="地名">薛</span></a>，击<a href="../entities/place.html#entity-泗水" class="entity-link"><span class="place" title="地名">泗水</span></a>守军<a href="../entities/place.html#entity-薛" class="entity-link"><span class="place" title="地名">薛</span></a>郭西。复攻<a href="../entities/tribe.html#entity-胡" class="entity-link"><span class="tribe" title="族群">胡</span></a>陵，取之。徙守方与。方与反为<a href="../entities/place.html#entity-魏" class="entity-link"><span class="place" title="地名">魏</span></a>，击之。<a href="../entities/place.html#entity-丰" class="entity-link"><span class="place" title="地名">丰</span></a>反为<a href="../entities/place.html#entity-魏" class="entity-link"><span class="place" title="地名">魏</span></a>，攻之。赐爵七<a href="../entities/official.html#entity-大夫" class="entity-link"><span class="official" title="官职">大夫</span></a>。击<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>司<a href="../entities/artifact.html#entity-马" class="entity-link"><span class="artifact" title="器物/书名">马</span></a>枿军<a href="../entities/place.html#entity-砀" class="entity-link"><span class="place" title="地名">砀</span></a>东，破之，取<a href="../entities/place.html#entity-砀" class="entity-link"><span class="place" title="地名">砀</span></a>、狐父、祁善置。又攻下邑以西，至虞，击章邯<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑。攻爰戚及亢父，先登。迁为五<a href="../entities/official.html#entity-大夫" class="entity-link"><span class="official" title="官职">大夫</span></a>。北救阿，击章邯军，陷陈，追至濮阳。攻<a href="../entities/place.html#entity-定陶" class="entity-link"><span class="place" title="地名">定陶</span></a>，取临济。南救雍丘。击李由军，破之，杀李由，虏<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>候一人。<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>将章邯破杀项<a href="../entities/place.html#entity-梁" class="entity-link"><span class="place" title="地名">梁</span></a>也，<a href="../entities/place.html#entity-沛" class="entity-link"><span class="place" title="地名">沛</span></a>公与<a href="../entities/person.html#entity-项羽" class="entity-link"><span class="person" title="人名">项羽</span></a>引而东。<a href="../entities/place.html#entity-楚" class="entity-link"><span class="place" title="地名">楚</span></a>怀<a href="../entities/official.html#entity-王" class="entity-link"><span class="official" title="官职">王</span></a>以<a href="../entities/place.html#entity-沛" class="entity-link"><span class="place" title="地名">沛</span></a>公为<a href="../entities/place.html#entity-砀" class="entity-link"><span class="place" title="地名">砀</span></a>郡长，将<a href="../entities/place.html#entity-砀" class="entity-link"><span class="place" title="地名">砀</span></a>郡兵。於是乃封参为执<a href="../entities/artifact.html#entity-帛" class="entity-link"><span class="artifact" title="器物/书名">帛</span></a>，号曰建成君。迁为戚<a href="../entities/official.html#entity-公" class="entity-link"><span class="official" title="官职">公</span></a>，属<a href="../entities/place.html#entity-砀" class="entity-link"><span class="place" title="地名">砀</span></a>郡。</p>

<p><a href="#pn-3" id="pn-3" class="para-num" title="点击复制链接">3</a> 其後从攻东郡尉军，破之成武南。击<a href="../entities/official.html#entity-王" class="entity-link"><span class="official" title="官职">王</span></a>离军成阳南，复攻之杠里，大破之。追北，西至开封，击<a href="../entities/place.html#entity-赵" class="entity-link"><span class="place" title="地名">赵</span></a>贲军，破之，围<a href="../entities/place.html#entity-赵" class="entity-link"><span class="place" title="地名">赵</span></a>贲开封城中。西击将杨<a href="../entities/flora-fauna.html#entity-熊" class="entity-link"><span class="flora-fauna" title="动植物">熊</span></a>军於曲遇，破之，虏<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>司<a href="../entities/artifact.html#entity-马" class="entity-link"><span class="artifact" title="器物/书名">马</span></a>及<a href="../entities/official.html#entity-御史" class="entity-link"><span class="official" title="官职">御史</span></a>各一人。迁为执珪。从攻阳武，下轘辕、缑氏，绝河津，还击<a href="../entities/place.html#entity-赵" class="entity-link"><span class="place" title="地名">赵</span></a>贲军尸北，破之。从南攻犨，与南阳守齮战阳城郭东，陷陈，取宛，虏齮，尽定南阳郡。从西攻<a href="../entities/place.html#entity-武关" class="entity-link"><span class="place" title="地名">武关</span></a>、峣关，取之。前攻<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军蓝田南，又夜击其北，<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军大破，遂至<a href="../entities/place.html#entity-咸阳" class="entity-link"><span class="place" title="地名">咸阳</span></a>，灭<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>。</p>

<p><a href="#pn-4" id="pn-4" class="para-num" title="点击复制链接">4</a> <a href="../entities/person.html#entity-项羽" class="entity-link"><span class="person" title="人名">项羽</span></a>至，以<a href="../entities/place.html#entity-沛" class="entity-link"><span class="place" title="地名">沛</span></a>公为汉<a href="../entities/official.html#entity-王" class="entity-link"><span class="official" title="官职">王</span></a>。汉<a href="../entities/official.html#entity-王" class="entity-link"><span class="official" title="官职">王</span></a>封参为建成<a href="../entities/official.html#entity-侯" class="entity-link"><span class="official" title="官职">侯</span></a>。从至<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>中，迁为<a href="../entities/official.html#entity-将军" class="entity-link"><span class="official" title="官职">将军</span></a>。从还定三<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>，初攻下辩、故道、雍、斄。击章平军於好畤南，破之，围好畤，取壤乡。击三<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军壤东及高栎，破之。复围章平，章平出好畤走。因击<a href="../entities/place.html#entity-赵" class="entity-link"><span class="place" title="地名">赵</span></a>贲、内史保军，破之。东取<a href="../entities/place.html#entity-咸阳" class="entity-link"><span class="place" title="地名">咸阳</span></a>，更名曰新城。参将兵守景陵二十日，三<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>使章平等攻参，参出击，大破之。赐食邑於宁<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>。参以<a href="../entities/official.html#entity-将军" class="entity-link"><span class="official" title="官职">将军</span></a>引兵围章邯於废丘。以<a href="../entities/official.html#entity-中尉" class="entity-link"><span class="official" title="官职">中尉</span></a>从汉<a href="../entities/official.html#entity-王" class="entity-link"><span class="official" title="官职">王</span></a>出临晋关。至<a href="../entities/place.html#entity-河内" class="entity-link"><span class="place" title="地名">河内</span></a>，下脩武，渡围津，东击<a href="../entities/person.html#entity-龙且" class="entity-link"><span class="person" title="人名">龙且</span></a>、项他<a href="../entities/place.html#entity-定陶" class="entity-link"><span class="place" title="地名">定陶</span></a>，破之。东取<a href="../entities/place.html#entity-砀" class="entity-link"><span class="place" title="地名">砀</span></a>、萧、<a href="../entities/place.html#entity-彭城" class="entity-link"><span class="place" title="地名">彭城</span></a>。击项籍军，<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>军大败走。参以<a href="../entities/official.html#entity-中尉" class="entity-link"><span class="official" title="官职">中尉</span></a>围取雍丘。<a href="../entities/official.html#entity-王" class="entity-link"><span class="official" title="官职">王</span></a>武反於黄，程处反於<a href="../entities/place.html#entity-燕" class="entity-link"><span class="place" title="地名">燕</span></a>，往击，尽破之。柱天<a href="../entities/official.html#entity-侯" class="entity-link"><span class="official" title="官职">侯</span></a>反於衍氏，又进破取衍氏。击羽婴於昆阳，追至叶。还攻武彊，因至<a href="../entities/place.html#entity-荥阳" class="entity-link"><span class="place" title="地名">荥阳</span></a>。参自<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>中为<a href="../entities/official.html#entity-将军" class="entity-link"><span class="official" title="官职">将军</span></a>中尉，从击诸<a href="../entities/official.html#entity-侯" class="entity-link"><span class="official" title="官职">侯</span></a>，及<a href="../entities/person.html#entity-项羽" class="entity-link"><span class="person" title="人名">项羽</span></a>败，还至<a href="../entities/place.html#entity-荥阳" class="entity-link"><span class="place" title="地名">荥阳</span></a>，凡二岁。</p>

<p><a href="#pn-5" id="pn-5" class="para-num" title="点击复制链接">5</a> <a href="../entities/person.html#entity-刘邦" class="entity-link"><span class="person" title="人名">高祖</span></a>年，拜为假左<a href="../entities/official.html#entity-丞相" class="entity-link"><span class="official" title="官职">丞相</span></a>，入屯兵<a href="../entities/place.html#entity-关中" class="entity-link"><span class="place" title="地名">关中</span></a>。月馀，<a href="../entities/place.html#entity-魏" class="entity-link"><span class="place" title="地名">魏</span></a>王<a href="../entities/flora-fauna.html#entity-豹" class="entity-link"><span class="flora-fauna" title="动植物">豹</span></a>反，以假左<a href="../entities/official.html#entity-丞相" class="entity-link"><span class="official" title="官职">丞相</span></a>别与<a href="../entities/person.html#entity-韩信" class="entity-link"><span class="person" title="人名">韩信</span></a>东攻<a href="../entities/place.html#entity-魏" class="entity-link"><span class="place" title="地名">魏</span></a>将军孙军东张，大破之。因攻安邑，得<a href="../entities/place.html#entity-魏" class="entity-link"><span class="place" title="地名">魏</span></a>将<a href="../entities/official.html#entity-王" class="entity-link"><span class="official" title="官职">王</span></a>襄。击<a href="../entities/place.html#entity-魏" class="entity-link"><span class="place" title="地名">魏</span></a>王於曲阳，追至武垣，生得<a href="../entities/place.html#entity-魏" class="entity-link"><span class="place" title="地名">魏</span></a>王<a href="../entities/flora-fauna.html#entity-豹" class="entity-link"><span class="flora-fauna" title="动植物">豹</span></a>。取平阳，得<a href="../entities/place.html#entity-魏" class="entity-link"><span class="place" title="地名">魏</span></a>王母妻子，尽定<a href="../entities/place.html#entity-魏" class="entity-link"><span class="place" title="地名">魏</span></a>地，凡五十二城。赐食邑平阳。因从<a href="../entities/person.html#entity-韩信" class="entity-link"><span class="person" title="人名">韩信</span></a>击<a href="../entities/place.html#entity-赵" class="entity-link"><span class="place" title="地名">赵</span></a>相国<a href="../entities/time.html#entity-夏" class="entity-link"><span class="time" title="时间">夏</span></a>说军於邬东，大破之，斩<a href="../entities/time.html#entity-夏" class="entity-link"><span class="time" title="时间">夏</span></a>说。<a href="../entities/person.html#entity-韩信" class="entity-link"><span class="person" title="人名">韩信</span></a>与故<a href="../entities/place.html#entity-常山" class="entity-link"><span class="place" title="地名">常山</span></a>王<a href="../entities/person.html#entity-张耳" class="entity-link"><span class="person" title="人名">张耳</span></a>引兵下井陉，击成安君，而<a href="../entities/institution.html#entity-令" class="entity-link"><span class="institution" title="制度">令</span></a>参还围<a href="../entities/place.html#entity-赵" class="entity-link"><span class="place" title="地名">赵</span></a>别将戚<a href="../entities/official.html#entity-将军" class="entity-link"><span class="official" title="官职">将军</span></a>於邬城中。戚<a href="../entities/official.html#entity-将军" class="entity-link"><span class="official" title="官职">将军</span></a>出走，追斩之。乃引兵诣<a href="../entities/place.html#entity-敖仓" class="entity-link"><span class="place" title="地名">敖仓</span></a>汉<a href="../entities/official.html#entity-王" class="entity-link"><span class="official" title="官职">王</span></a>之所。<a href="../entities/person.html#entity-韩信" class="entity-link"><span class="person" title="人名">韩信</span></a>已破<a href="../entities/place.html#entity-赵" class="entity-link"><span class="place" title="地名">赵</span></a>，为<a href="../entities/official.html#entity-相国" class="entity-link"><span class="official" title="官职">相国</span></a>，东击<a href="../entities/place.html#entity-齐" class="entity-link"><span class="place" title="地名">齐</span></a>。参以右<a href="../entities/official.html#entity-丞相" class="entity-link"><span class="official" title="官职">丞相</span></a>属<a href="../entities/person.html#entity-韩信" class="entity-link"><span class="person" title="人名">韩信</span></a>，攻破<a href="../entities/place.html#entity-齐" class="entity-link"><span class="place" title="地名">齐</span></a>历下军，遂取临菑。还定<a href="../entities/place.html#entity-济北" class="entity-link"><span class="place" title="地名">济北</span></a>郡，攻著、漯阴、<a href="../entities/place.html#entity-平原" class="entity-link"><span class="place" title="地名">平原</span></a>、鬲、卢。已而从<a href="../entities/person.html#entity-韩信" class="entity-link"><span class="person" title="人名">韩信</span></a>击<a href="../entities/person.html#entity-龙且" class="entity-link"><span class="person" title="人名">龙且</span></a>军於上假密，大破之，斩<a href="../entities/person.html#entity-龙且" class="entity-link"><span class="person" title="人名">龙且</span></a>，虏其<a href="../entities/official.html#entity-将军" class="entity-link"><span class="official" title="官职">将军</span></a>周<a href="../entities/flora-fauna.html#entity-兰" class="entity-link"><span class="flora-fauna" title="动植物">兰</span></a>。定<a href="../entities/place.html#entity-齐" class="entity-link"><span class="place" title="地名">齐</span></a>，凡得七十馀县。得故<a href="../entities/place.html#entity-齐" class="entity-link"><span class="place" title="地名">齐</span></a>王田广相田光，其守相许章，及故齐<a href="../entities/place.html#entity-胶东" class="entity-link"><span class="place" title="地名">胶东</span></a>将军田既。<a href="../entities/person.html#entity-韩信" class="entity-link"><span class="person" title="人名">韩信</span></a>为<a href="../entities/place.html#entity-齐" class="entity-link"><span class="place" title="地名">齐</span></a>王，引兵诣陈，与汉<a href="../entities/official.html#entity-王" class="entity-link"><span class="official" title="官职">王</span></a>共破<a href="../entities/person.html#entity-项羽" class="entity-link"><span class="person" title="人名">项羽</span></a>，而参留平<a href="../entities/place.html#entity-齐" class="entity-link"><span class="place" title="地名">齐</span></a>未服者。</p>


<h2>封侯相齐</h2>

<p><a href="#pn-6" id="pn-6" class="para-num" title="点击复制链接">6</a> 项籍已死，天下定，汉<a href="../entities/official.html#entity-王" class="entity-link"><span class="official" title="官职">王</span></a>为皇帝，<a href="../entities/person.html#entity-韩信" class="entity-link"><span class="person" title="人名">韩信</span></a>徙为<a href="../entities/place.html#entity-楚" class="entity-link"><span class="place" title="地名">楚</span></a>王，<a href="../entities/place.html#entity-齐" class="entity-link"><span class="place" title="地名">齐</span></a>为郡。参归<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>相<a href="../entities/artifact.html#entity-印" class="entity-link"><span class="artifact" title="器物/书名">印</span></a>。<a href="../entities/person.html#entity-刘邦" class="entity-link"><span class="person" title="人名">高帝</span></a>以长子肥为<a href="../entities/place.html#entity-齐" class="entity-link"><span class="place" title="地名">齐</span></a>王，而以参为<a href="../entities/place.html#entity-齐" class="entity-link"><span class="place" title="地名">齐</span></a>相国。以<a href="../entities/person.html#entity-刘邦" class="entity-link"><span class="person" title="人名">高祖</span></a>六年赐爵<a href="../entities/official.html#entity-列侯" class="entity-link"><span class="official" title="官职">列侯</span></a>，与诸<a href="../entities/official.html#entity-侯" class="entity-link"><span class="official" title="官职">侯</span></a>剖<a href="../entities/artifact.html#entity-符" class="entity-link"><span class="artifact" title="器物/书名">符</span></a>，世世勿绝。食邑平阳万六百三十户，号曰平阳<a href="../entities/official.html#entity-侯" class="entity-link"><span class="official" title="官职">侯</span></a>，除前所食邑。</p>

<p><a href="#pn-7" id="pn-7" class="para-num" title="点击复制链接">7</a> 以<a href="../entities/place.html#entity-齐" class="entity-link"><span class="place" title="地名">齐</span></a>相国击陈豨将张<a href="../entities/time.html#entity-春" class="entity-link"><span class="time" title="时间">春</span></a>军，破之。<a href="../entities/person.html#entity-黥布" class="entity-link"><span class="person" title="人名">黥布</span></a>反，参以<a href="../entities/place.html#entity-齐" class="entity-link"><span class="place" title="地名">齐</span></a>相国从悼惠<a href="../entities/official.html#entity-王" class="entity-link"><span class="official" title="官职">王</span></a>将兵<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑十二万人，与<a href="../entities/person.html#entity-刘邦" class="entity-link"><span class="person" title="人名">高祖</span></a>会击<a href="../entities/person.html#entity-黥布" class="entity-link"><span class="person" title="人名">黥布</span></a>军，大破之。南至蕲，还定<a href="../entities/flora-fauna.html#entity-竹" class="entity-link"><span class="flora-fauna" title="动植物">竹</span></a>邑、相、萧、留。</p>

<p><a href="#pn-8" id="pn-8" class="para-num" title="点击复制链接">8</a> 参功：凡下二国，县一百二十二；得<a href="../entities/official.html#entity-王" class="entity-link"><span class="official" title="官职">王</span></a>二人，相三人，<a href="../entities/official.html#entity-将军" class="entity-link"><span class="official" title="官职">将军</span></a>六人，大莫敖、<a href="../entities/official.html#entity-郡守" class="entity-link"><span class="official" title="官职">郡守</span></a>、司<a href="../entities/artifact.html#entity-马" class="entity-link"><span class="artifact" title="器物/书名">马</span></a>、候、<a href="../entities/official.html#entity-御史" class="entity-link"><span class="official" title="官职">御史</span></a>各一人。</p>


<h3>治齐有方</h3>

<p><a href="#pn-9" id="pn-9" class="para-num" title="点击复制链接">9</a> 孝<a href="../entities/person.html#entity-惠帝" class="entity-link"><span class="person" title="人名">惠帝</span></a>元年，除<a href="../entities/official.html#entity-诸" class="entity-link"><span class="official" title="官职">诸</span></a>侯<a href="../entities/official.html#entity-相" class="entity-link"><span class="official" title="官职">相</span></a>国<a href="../entities/institution.html#entity-法" class="entity-link"><span class="institution" title="制度">法</span></a>，更以参为<a href="../entities/place.html#entity-齐" class="entity-link"><span class="place" title="地名">齐</span></a>丞相。参之相<a href="../entities/place.html#entity-齐" class="entity-link"><span class="place" title="地名">齐</span></a>，<a href="../entities/place.html#entity-齐" class="entity-link"><span class="place" title="地名">齐</span></a>七十城。天下初定，悼惠<a href="../entities/official.html#entity-王" class="entity-link"><span class="official" title="官职">王</span></a>富於<a href="../entities/time.html#entity-春" class="entity-link"><span class="time" title="时间">春</span></a><a href="../entities/time.html#entity-秋" class="entity-link"><span class="time" title="时间">秋</span></a>，参尽召长老诸生，问所以安集百姓，如<a href="../entities/place.html#entity-齐" class="entity-link"><span class="place" title="地名">齐</span></a>故诸儒以百数，言人人殊，参未知所定。闻<a href="../entities/place.html#entity-胶西" class="entity-link"><span class="place" title="地名">胶西</span></a>有盖<a href="../entities/official.html#entity-公" class="entity-link"><span class="official" title="官职">公</span></a>，善治黄老言，使人厚币请之。既见盖<a href="../entities/official.html#entity-公" class="entity-link"><span class="official" title="官职">公</span></a>，盖<a href="../entities/official.html#entity-公" class="entity-link"><span class="official" title="官职">公</span></a>为言治道贵清静而民自定，推此类具言之。参於是避正堂，舍盖<a href="../entities/official.html#entity-公" class="entity-link"><span class="official" title="官职">公</span></a>焉。其治要用黄老术，故相<a href="../entities/place.html#entity-齐" class="entity-link"><span class="place" title="地名">齐</span></a>九年，<a href="../entities/place.html#entity-齐" class="entity-link"><span class="place" title="地名">齐</span></a>国安集，大称贤相。</p>

<p><a href="#pn-10" id="pn-10" class="para-num" title="点击复制链接">10</a> <a href="../entities/person.html#entity-惠帝" class="entity-link"><span class="person" title="人名">惠帝</span></a>二年，<a href="../entities/person.html#entity-萧何" class="entity-link"><span class="person" title="人名">萧何</span></a>卒。参闻之，告<a href="../entities/official.html#entity-舍人" class="entity-link"><span class="official" title="官职">舍人</span></a>趣治行，<span class="quoted">"吾将入相"</span>。居无何，<a href="../entities/official.html#entity-使者" class="entity-link"><span class="official" title="官职">使者</span></a>果召参。参去，属其後相曰：<span class="quoted">"以<a href="../entities/place.html#entity-齐" class="entity-link"><span class="place" title="地名">齐</span></a>狱市为寄，慎勿扰也。"</span>後相曰：<span class="quoted">"治无大於此者乎？"</span>参曰：<span class="quoted"><span class="dialogue quoted">"不然。夫狱市者，所以并容也，今君扰之，奸人安所容也？吾是以先之。"</span></span></p>


<h3>继相守成</h3>

<p><a href="#pn-11" id="pn-11" class="para-num" title="点击复制链接">11</a> 参始微时，与<a href="../entities/person.html#entity-萧何" class="entity-link"><span class="person" title="人名">萧何</span></a>善；及为将相，有卻。至何且死，所推贤唯参。参<a href="../entities/place.html#entity-代" class="entity-link"><span class="place" title="地名">代</span></a>何为汉<a href="../entities/official.html#entity-相国" class="entity-link"><span class="official" title="官职">相国</span></a>，举事无所变更，一遵<a href="../entities/person.html#entity-萧何" class="entity-link"><span class="person" title="人名">萧何</span></a>约束。</p>

<p><a href="#pn-12" id="pn-12" class="para-num" title="点击复制链接">12</a> 择郡国吏木诎於文辞，重厚长者，即召除为<a href="../entities/official.html#entity-丞相" class="entity-link"><span class="official" title="官职">丞相</span></a>史。吏之言文刻深，欲务声名者，辄斥去之。日夜饮醇酒。卿<a href="../entities/official.html#entity-大夫" class="entity-link"><span class="official" title="官职">大夫</span></a>已下吏及宾客见参不事事，来者皆欲有言。至者，参辄饮以醇酒，间之，欲有所言，复饮之，醉而後去，终莫得开说，以为常。</p>

<p><a href="#pn-13" id="pn-13" class="para-num" title="点击复制链接">13</a> 相舍後园近吏舍，吏舍日饮歌呼。从吏恶之，无如之何，乃请参游园中，闻吏醉歌呼，从吏幸<a href="../entities/official.html#entity-相国" class="entity-link"><span class="official" title="官职">相国</span></a>召按之。乃反取酒张坐饮，亦歌呼与相应和。</p>

<p><a href="#pn-14" id="pn-14" class="para-num" title="点击复制链接">14</a> 参见人之有细过，专掩匿覆盖之，府中无事。</p>

<p><a href="#pn-15" id="pn-15" class="para-num" title="点击复制链接">15</a> 参子窋为<a href="../entities/official.html#entity-中大夫" class="entity-link"><span class="official" title="官职">中大夫</span></a>。<a href="../entities/person.html#entity-惠帝" class="entity-link"><span class="person" title="人名">惠帝</span></a>怪<a href="../entities/official.html#entity-相国" class="entity-link"><span class="official" title="官职">相国</span></a>不治事，以为<span class="quoted">"岂少朕与"</span>？乃谓窋曰：<span class="quoted"><span class="dialogue quoted">"若归，试私从容问而父曰：<span class="quoted">\'<a href="../entities/person.html#entity-刘邦" class="entity-link"><span class="person" title="人名">高帝</span></a>新弃群臣，帝富於<a href="../entities/time.html#entity-春" class="entity-link"><span class="time" title="时间">春</span></a><a href="../entities/time.html#entity-秋" class="entity-link"><span class="time" title="时间">秋</span></a>，君为相，日饮，无所请事，何以忧天下乎？\'</span>然无言吾告若也。"</span></span>窋既洗沐归，间侍，自从其所谏参。参怒，而笞窋二百，曰：<span class="quoted">"趣入侍，天下事非若所当言也。"</span>至朝时，<a href="../entities/person.html#entity-惠帝" class="entity-link"><span class="person" title="人名">惠帝</span></a>让参曰：<span class="quoted">"与窋<a href="../entities/tribe.html#entity-胡" class="entity-link"><span class="tribe" title="族群">胡</span></a>治乎？乃者我使谏君也。"</span>参免冠谢曰：<span class="quoted">"陛下自察圣武孰与<a href="../entities/person.html#entity-刘邦" class="entity-link"><span class="person" title="人名">高帝</span></a>？"</span>上曰：<span class="quoted">"朕乃安敢望先帝乎！"</span>曰：<span class="quoted">"陛下观臣能孰与<a href="../entities/person.html#entity-萧何" class="entity-link"><span class="person" title="人名">萧何</span></a>贤？"</span>上曰：<span class="quoted">"君似不及也。"</span>参曰：<span class="quoted"><span class="dialogue quoted">"陛下言之是也。且<a href="../entities/person.html#entity-刘邦" class="entity-link"><span class="person" title="人名">高帝</span></a>与<a href="../entities/person.html#entity-萧何" class="entity-link"><span class="person" title="人名">萧何</span></a>定天下，<a href="../entities/institution.html#entity-法" class="entity-link"><span class="institution" title="制度">法</span></a>令既明，今陛下垂拱，参等守职，遵而勿失，不亦可乎？"</span></span><a href="../entities/person.html#entity-惠帝" class="entity-link"><span class="person" title="人名">惠帝</span></a>曰：<span class="quoted">"善。君休矣！"</span></p>

<p><a href="#pn-16" id="pn-16" class="para-num" title="点击复制链接">16</a> 参为汉<a href="../entities/official.html#entity-相国" class="entity-link"><span class="official" title="官职">相国</span></a>，出入<a href="../entities/time.html#entity-三年" class="entity-link"><span class="time" title="时间">三年</span></a>。<br>
卒，谥懿<a href="../entities/official.html#entity-侯" class="entity-link"><span class="official" title="官职">侯</span></a>。<br>
子窋<a href="../entities/place.html#entity-代" class="entity-link"><span class="place" title="地名">代</span></a>侯。<br>
百姓歌之曰：<span class="quoted"><span class="dialogue quoted">"<a href="../entities/person.html#entity-萧何" class="entity-link"><span class="person" title="人名">萧何</span></a>为<a href="../entities/institution.html#entity-法" class="entity-link"><span class="institution" title="制度">法</span></a>，若画一；<a href="../entities/person.html#entity-曹参" class="entity-link"><span class="person" title="人名">曹参</span></a>代之，守而勿失。<br>
载其清净，民以宁一。<br>
"</span></span></p>

<p><a href="#pn-17" id="pn-17" class="para-num" title="点击复制链接">17</a> 平阳<a href="../entities/official.html#entity-侯" class="entity-link"><span class="official" title="官职">侯</span></a>窋，高后时为<a href="../entities/official.html#entity-御史大夫" class="entity-link"><span class="official" title="官职">御史大夫</span></a>。<br>
孝<a href="../entities/person.html#entity-孝文帝" class="entity-link"><span class="person" title="人名">文帝</span></a>立，免为<a href="../entities/official.html#entity-侯" class="entity-link"><span class="official" title="官职">侯</span></a>。<br>
立<a href="../entities/time.html#entity-二十九年" class="entity-link"><span class="time" title="时间">二十九年</span></a>卒，谥为静<a href="../entities/official.html#entity-侯" class="entity-link"><span class="official" title="官职">侯</span></a>。<br>
子奇<a href="../entities/place.html#entity-代" class="entity-link"><span class="place" title="地名">代</span></a>侯，立<a href="../entities/time.html#entity-七年" class="entity-link"><span class="time" title="时间">七年</span></a>卒，谥为简<a href="../entities/official.html#entity-侯" class="entity-link"><span class="official" title="官职">侯</span></a>。<br>
子时<a href="../entities/place.html#entity-代" class="entity-link"><span class="place" title="地名">代</span></a>侯。<br>
时尚平阳<a href="../entities/official.html#entity-公" class="entity-link"><span class="official" title="官职">公</span></a>主，生子襄。<br>
时病疠，归国。<br>
立<a href="../entities/time.html#entity-二十三年" class="entity-link"><span class="time" title="时间">二十三年</span></a>卒，谥夷<a href="../entities/official.html#entity-侯" class="entity-link"><span class="official" title="官职">侯</span></a>。<br>
子襄<a href="../entities/place.html#entity-代" class="entity-link"><span class="place" title="地名">代</span></a>侯。<br>
襄尚卫长<a href="../entities/official.html#entity-公" class="entity-link"><span class="official" title="官职">公</span></a>主，生子宗。<br>
立<a href="../entities/time.html#entity-十六年" class="entity-link"><span class="time" title="时间">十六年</span></a>卒，谥为共<a href="../entities/official.html#entity-侯" class="entity-link"><span class="official" title="官职">侯</span></a>。<br>
子宗<a href="../entities/place.html#entity-代" class="entity-link"><span class="place" title="地名">代</span></a>侯。<br>
征和<a href="../entities/time.html#entity-二年" class="entity-link"><span class="time" title="时间">二年</span></a>中，宗坐太子死，国除。</p>


<h2>太史公曰</h2>

<blockquote>
曹<a href="../entities/official.html#entity-相国" class="entity-link"><span class="official" title="官职">相国</span></a>参攻城野战之功所以能多若此者，以与淮阴<a href="../entities/official.html#entity-侯" class="entity-link"><span class="official" title="官职">侯</span></a>俱。及信已灭，而<a href="../entities/official.html#entity-列侯" class="entity-link"><span class="official" title="官职">列侯</span></a>成功，唯独参擅其名。参为汉<a href="../entities/official.html#entity-相国" class="entity-link"><span class="official" title="官职">相国</span></a>，清静极言合道。然百姓离<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>之酷後，参与休息无为，故天下俱称其美矣。<br>
</blockquote>

<blockquote>
<a href="../entities/person.html#entity-曹参" class="entity-link"><span class="person" title="人名">曹参</span></a>初起，为<a href="../entities/place.html#entity-沛" class="entity-link"><span class="place" title="地名">沛</span></a>豪吏。始从中涓，先围善置。执珪执<a href="../entities/artifact.html#entity-帛" class="entity-link"><span class="artifact" title="器物/书名">帛</span></a>，攻城略地。衍氏既诛，昆阳失位。北禽<a href="../entities/time.html#entity-夏" class="entity-link"><span class="time" title="时间">夏</span></a>说，东讨田溉。剖<a href="../entities/artifact.html#entity-符" class="entity-link"><span class="artifact" title="器物/书名">符</span></a>定封，功无与二。市狱勿扰，清净不事。尚主平阳，<a href="../entities/place.html#entity-代" class="entity-link"><span class="place" title="地名">代</span></a>享其利。<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="053_萧相国世家.html" class="nav-prev">← 上一页</a>
    <a href="055_留侯世家.html" class="nav-next">下一页 →</a>
</nav>
</body>
</html>
