<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>129_货殖列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="128_龟策列传.html" class="nav-prev">← 上一页</a>
    <a href="130_太史公自序.html" class="nav-next">下一页 →</a>
</nav>
<h1>货殖列传 <a href="../original_text/129_货殖列传.txt" class="original-text-link">原文</a></h1>

<h2>经济总论</h2>

<p><a href="#pn-0" id="pn-0" class="para-num" title="点击复制链接">0</a> <span class="person" title="人名">老子</span>曰：<span class="quoted">"至治之极，邻国相望，<span class="artifact" title="器物/书名">鸡</span><span class="artifact" title="器物/书名">狗</span>之声相闻，民各甘其食，美其服，安其俗，乐其业，至老死不相往来。"</span>必用此为务，輓近世涂民耳目，则几无行矣。</p>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">太史公</span>曰：夫<span class="mythical" title="神话/传说">神农</span>以前，吾不知已。至若<span class="institution" title="制度">诗书</span>所述<span class="dynasty" title="朝代/氏族">虞</span><span class="dynasty" title="朝代/氏族">夏</span>以来，耳目欲极声色之好，口欲穷刍豢之味，身安逸乐，而心夸矜埶能之荣使。俗之渐民久矣，虽户说以眇论，终不能化。故善者因之，其次利道之，其次教诲之，其次整齐之，最下者与之争。</p>

<p><a href="#pn-2" id="pn-2" class="para-num" title="点击复制链接">2</a> 夫<span class="place" title="地名">山西</span>饶材、<span class="flora-fauna" title="动植物">竹</span>、穀、纑、旄、<span class="artifact" title="器物/书名">玉石</span>；<span class="place" title="地名">山东</span>多<span class="artifact" title="器物/书名">鱼</span>、<span class="artifact" title="器物/书名">盐</span>、<span class="artifact" title="器物/书名">漆</span>、<span class="artifact" title="器物/书名">丝</span>、声色；<span class="place" title="地名">江南</span>出棻、<span class="flora-fauna" title="动植物">梓</span>、<span class="flora-fauna" title="动植物">姜</span>、<span class="flora-fauna" title="动植物">桂</span>、<span class="artifact" title="器物/书名">金</span>、<span class="artifact" title="器物/书名">锡</span>、连、<span class="artifact" title="器物/书名">丹沙</span>、<span class="artifact" title="器物/书名">犀</span>、<span class="artifact" title="器物/书名">玳瑁</span>、<span class="artifact" title="器物/书名">珠玑</span>、齿革；<span class="place" title="地名">龙门</span>、<span class="place" title="地名">碣石</span>北多<span class="artifact" title="器物/书名">马</span>、<span class="artifact" title="器物/书名">牛</span>、<span class="artifact" title="器物/书名">羊</span>、<span class="artifact" title="器物/书名">旃裘</span>、筋角；<span class="artifact" title="器物/书名">铜</span>、<span class="artifact" title="器物/书名">铁</span>则<span class="time" title="时间">千里</span>往往山出釭置：此其大较也。皆中国人民所喜好，谣俗被服饮食奉生送死之具也。故待农而食之，虞而出之，工而成之，商而通之。此宁有政教发徵期会哉？人各任其能，竭其力，以得所欲。故物贱之徵贵，贵之徵贱，各劝其业，乐其事，若水之趋下，日夜无休时，不召而自来，不求而民出之。岂非道之所符，而自然之验邪？</p>

<p><a href="#pn-3" id="pn-3" class="para-num" title="点击复制链接">3</a> <span class="institution" title="制度">周书</span>曰：<span class="quoted">"农不出则乏其食，工不出则乏其事，商不出则三宝绝，虞不出则财匮少。"</span>财匮少而山泽不辟矣。此<span class="time" title="时间">四</span>者，民所<span class="artifact" title="器物/书名">衣</span>食之原也。原大则饶，原小则鲜。上则富国，下则富家。贫富之道，莫之夺予，而巧者有馀，拙者不足。故<span class="person" title="人名">太公望</span>封於<span class="place" title="地名">营丘</span>，地潟卤，人民寡，於是<span class="person" title="人名">太公</span>劝其女功，极技巧，通<span class="artifact" title="器物/书名">鱼盐</span>，则人物归之，繦至而辐凑。故<span class="place" title="地名">齐</span><span class="artifact" title="器物/书名">冠带衣履</span>天下，<span class="place" title="地名">海岱</span>之间敛袂而往朝焉。其後<span class="place" title="地名">齐</span>中衰，<span class="person" title="人名">管子</span>修之，设<span class="institution" title="制度">轻重九府</span>，则<span class="person" title="人名">桓公</span>以霸，九合诸侯，一匡天下；而<span class="person" title="人名">管氏</span>亦有<span class="institution" title="制度">三归</span>，位在<span class="official" title="官职">陪臣</span>，富於列国之君。是以<span class="place" title="地名">齐</span>富彊至於<span class="person" title="人名">威</span>、<span class="person" title="人名">宣</span>也。</p>

<p><a href="#pn-4" id="pn-4" class="para-num" title="点击复制链接">4</a> 故曰：<span class="quoted">"仓廪实而知<span class="institution" title="制度">礼节</span>，<span class="artifact" title="器物/书名">衣</span>食足而知荣辱。"</span><span class="institution" title="制度">礼</span>生於有而废於无。故君子富，好行其德；小人富，以適其力。渊深而<span class="artifact" title="器物/书名">鱼</span>生之，山深而兽往之，人富而仁义附焉。富者得埶益彰，失埶则客无所之，以而不乐。夷狄益甚。谚曰：<span class="quoted">"<span class="artifact" title="器物/书名">千金</span>之子，不死於市。"</span>此非空言也。故曰：<span class="quoted">"天下熙熙，皆为利来；天下壤壤，皆为利往。"</span>夫千乘之王，万家之侯，百室之君，尚犹患贫，而况匹夫编户之民乎！</p>

<h2>计然范蠡治国</h2>

<p><a href="#pn-5" id="pn-5" class="para-num" title="点击复制链接">5</a> 昔者<span class="person" title="人名">越王句践</span>困於<span class="place" title="地名">会稽</span>之上，乃用<span class="person" title="人名">范蠡</span>、<span class="person" title="人名">计然</span>。<span class="person" title="人名">计然</span>曰：<span class="quoted">"知斗则修备，时用则知物，<span class="time" title="时间">二</span>者形则万货之情可得而观已。故岁在<span class="artifact" title="器物/书名">金</span>，穰；<span class="artifact" title="器物/书名">水</span>，毁；<span class="flora-fauna" title="动植物">木</span>，饥；<span class="artifact" title="器物/书名">火</span>，旱。旱则资<span class="artifact" title="器物/书名">舟</span>，水则资<span class="artifact" title="器物/书名">车</span>，物之理也。<span class="time" title="时间">六岁</span>穰，<span class="time" title="时间">六岁</span>旱，<span class="time" title="时间">十二岁</span>一大饥。夫粜，<span class="time" title="时间">二十</span>病农，<span class="time" title="时间">九十</span>病末。末病则财不出，农病则草不辟矣。上不过<span class="time" title="时间">八十</span>，下不减<span class="time" title="时间">三十</span>，则农末俱利，平粜齐物，关市不乏，治国之道也。积著之理，务完物，无息币。以物相贸易，腐败而食之货勿留，无敢居贵。论其有馀不足，则知贵贱。贵上极则反贱，贱下极则反贵。贵出如<span class="artifact" title="器物/书名">粪土</span>，贱取如<span class="artifact" title="器物/书名">珠玉</span>。财币欲其行如流水。"</span>修之<span class="time" title="时间">十年</span>，国富，厚赂战士，士赴矢<span class="artifact" title="器物/书名">石</span>，如渴得饮，遂报彊<span class="dynasty" title="朝代/氏族">吴</span>，观兵中国，称号<span class="quoted">"<span class="institution" title="制度">五霸</span>"</span>。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">范蠡</span>既雪<span class="place" title="地名">会稽</span>之耻，乃喟然而叹曰：<span class="quoted">"<span class="person" title="人名">计然</span>之策<span class="time" title="时间">七</span>，<span class="dynasty" title="朝代/氏族">越</span>用其<span class="time" title="时间">五</span>而得意。既已施於国，吾欲用之家。"</span>乃乘<span class="artifact" title="器物/书名">扁舟</span>浮於<span class="place" title="地名">江湖</span>，变名易姓，適<span class="place" title="地名">齐</span>为<span class="person" title="人名">鸱夷子皮</span>，之<span class="place" title="地名">陶</span>为<span class="person" title="人名">硃公</span>。<span class="person" title="人名">硃公</span>以为<span class="place" title="地名">陶</span>天下之中，诸侯四通，货物所交易也。乃治产积居。与时逐而不责於人。故善治生者，能择人而任时。<span class="time" title="时间">十九年</span>之中<span class="time" title="时间">三</span>致<span class="artifact" title="器物/书名">千金</span>，再分散与贫交疏昆弟。此所谓富好行其德者也。後年衰老而听子孙，子孙脩业而息之，遂至巨万。故言富者皆称<span class="person" title="人名">陶硃公</span>。</p>

<h2>子贡白圭经商</h2>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">子赣</span>既学於<span class="person" title="人名">仲尼</span>，退而仕於<span class="place" title="地名">卫</span>，废著鬻财於<span class="place" title="地名">曹</span>、<span class="place" title="地名">鲁</span>之间，<span class="time" title="时间">七十子</span>之徒，<span class="person" title="人名">赐</span>最为饶益。<span class="person" title="人名">原宪</span>不厌糟，匿於穷巷。<span class="person" title="人名">子贡</span>结驷连骑，<span class="artifact" title="器物/书名">束帛</span>之币以聘享诸侯，所至，国君无不分庭与之抗礼。夫使<span class="person" title="人名">孔子</span>名布扬於天下者，<span class="person" title="人名">子贡</span>先後之也。此所谓得埶而益彰者乎？</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">白圭</span>，<span class="dynasty" title="朝代/氏族">周</span>人也。当<span class="person" title="人名">魏文侯</span>时，<span class="person" title="人名">李克</span>务尽地力，而<span class="person" title="人名">白圭</span>乐观时变，故人弃我取，人取我与。夫岁孰取穀，予之<span class="artifact" title="器物/书名">丝</span><span class="artifact" title="器物/书名">漆</span>；<span class="artifact" title="器物/书名">茧</span>出取<span class="artifact" title="器物/书名">帛絮</span>，予之食。<span class="astronomy" title="天文/历法">太阴</span>在卯，穰；明岁衰恶。至午，旱；明岁美。至酉，穰；明岁衰恶。至子，大旱；明岁美，有水。至卯，积著率岁倍。欲长<span class="artifact" title="器物/书名">钱</span>，取下穀；长<span class="artifact" title="器物/书名">石斗</span>，取上种。能薄饮食，忍嗜欲，节<span class="artifact" title="器物/书名">衣</span>服，与用事僮仆同苦乐，趋时若<span class="artifact" title="器物/书名">猛兽</span>挚<span class="artifact" title="器物/书名">鸟</span>之发。故曰：<span class="quoted">"吾治生产，犹<span class="person" title="人名">伊尹</span>、<span class="person" title="人名">吕尚</span>之谋，<span class="person" title="人名">孙</span><span class="person" title="人名">吴</span>用兵，<span class="person" title="人名">商鞅</span>行法是也。是故其智不足与权变，勇不足以决断，仁不能以取予，彊不能有所守，虽欲学吾术，终不告之矣。"</span>盖天下言治生祖<span class="person" title="人名">白圭</span>。<span class="person" title="人名">白圭</span>其有所试矣，能试有所长，非苟而已也。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">猗顿</span>用<span class="artifact" title="器物/书名">盬盐</span>起。而<span class="place" title="地名">邯郸</span><span class="person" title="人名">郭纵</span>以<span class="artifact" title="器物/书名">铁</span>冶成业，与王者埒富。</p>

<h2>秦汉致富之人</h2>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">乌氏倮</span>畜牧，及众，斥卖，求奇<span class="artifact" title="器物/书名">缯</span>物，间献遗<span class="tribe" title="族群">戎王</span>。<span class="tribe" title="族群">戎王</span>什倍其偿，与之畜，畜至用穀量<span class="artifact" title="器物/书名">马</span><span class="artifact" title="器物/书名">牛</span>。<span class="person" title="人名">秦始皇帝</span>令<span class="person" title="人名">倮</span>比封君，以时与列臣朝请。而<span class="place" title="地名">巴</span>寡妇<span class="person" title="人名">清</span>，其先得<span class="artifact" title="器物/书名">丹穴</span>，而擅其利<span class="time" title="时间">数世</span>，家亦不訾。<span class="person" title="人名">清</span>，寡妇也，能守其业，用财自卫，不见侵犯。<span class="person" title="人名">秦皇帝</span>以为贞妇而客之，为筑<span class="institution" title="制度">女怀清台</span>。夫<span class="person" title="人名">倮</span>鄙人牧长，<span class="person" title="人名">清</span>穷乡寡妇，礼抗万乘，名显天下，岂非以富邪？</p>

<h2>汉兴通商天下</h2>

<p><a href="#pn-11" id="pn-11" class="para-num" title="点击复制链接">11</a> <span class="dynasty" title="朝代/氏族">汉</span>兴，海内为一，开关梁，弛山泽之禁，是以富商大贾周流天下，交易之物莫不通，得其所欲，而徙豪杰诸侯彊族於<span class="place" title="地名">京师</span>。</p>

<h2>关中巴蜀之饶</h2>

<p><a href="#pn-12" id="pn-12" class="para-num" title="点击复制链接">12</a> <span class="place" title="地名">关中</span>自<span class="place" title="地名">汧</span>、<span class="place" title="地名">雍</span>以东至<span class="place" title="地名">河</span>、<span class="place" title="地名">华</span>，膏壤沃野<span class="time" title="时间">千里</span>，自<span class="dynasty" title="朝代/氏族">虞</span><span class="dynasty" title="朝代/氏族">夏</span>之贡以为上田，而<span class="person" title="人名">公刘</span>適<span class="place" title="地名">邠</span>，<span class="person" title="人名">大王</span>、<span class="person" title="人名">王季</span>在<span class="place" title="地名">岐</span>，<span class="person" title="人名">文王</span>作<span class="place" title="地名">丰</span>，<span class="person" title="人名">武王</span>治<span class="place" title="地名">镐</span>，故其民犹有先王之遗风，好稼穑，殖五穀，地重，重为邪。及<span class="dynasty" title="朝代/氏族">秦</span><span class="person" title="人名">文</span>、、<span class="person" title="人名">缪</span>居<span class="place" title="地名">雍</span>，隙<span class="place" title="地名">陇蜀</span>之货物而多贾。<span class="person" title="人名">献公</span>徙<span class="place" title="地名">栎邑</span>，<span class="place" title="地名">栎邑</span>北卻<span class="tribe" title="族群">戎翟</span>，东通<span class="dynasty" title="朝代/氏族">三晋</span>，亦多大贾。<span class="person" title="人名">昭</span>治<span class="place" title="地名">咸阳</span>，因以<span class="dynasty" title="朝代/氏族">汉</span>都，<span class="place" title="地名">长安</span>诸陵，四方辐凑并至而会，地小人众，故其民益玩巧而事末也。南则<span class="place" title="地名">巴蜀</span>。<span class="place" title="地名">巴蜀</span>亦沃野，地饶<span class="flora-fauna" title="动植物">卮</span>、<span class="flora-fauna" title="动植物">姜</span>、<span class="artifact" title="器物/书名">丹沙</span>、<span class="artifact" title="器物/书名">石</span>、<span class="artifact" title="器物/书名">铜</span>、<span class="artifact" title="器物/书名">铁</span>、<span class="flora-fauna" title="动植物">竹</span>、<span class="flora-fauna" title="动植物">木</span>之器。南御<span class="dynasty" title="朝代/氏族">滇僰</span>，<span class="tribe" title="族群">僰僮</span>。西近<span class="place" title="地名">邛笮</span>，<span class="artifact" title="器物/书名">笮马</span>、<span class="artifact" title="器物/书名">旄牛</span>。然四塞，栈道<span class="time" title="时间">千里</span>，无所不通，唯<span class="place" title="地名">襃斜</span>绾毂其口，以所多易所鲜。<span class="place" title="地名">天水</span>、<span class="place" title="地名">陇西</span>、<span class="place" title="地名">北地</span>、<span class="place" title="地名">上郡</span>与<span class="place" title="地名">关中</span>同俗，然西有<span class="tribe" title="族群">羌</span>中之利，北有<span class="tribe" title="族群">戎翟</span>之畜，畜牧为天下饶。然地亦穷险，唯<span class="place" title="地名">京师</span>要其道。故<span class="place" title="地名">关中</span>之地，於天下三分之一，而人众不过什三；然量其富，什居其六。</p>

<h2>三河中原风俗</h2>

<p><a href="#pn-13" id="pn-13" class="para-num" title="点击复制链接">13</a> 昔<span class="dynasty" title="朝代/氏族">唐</span>人都<span class="place" title="地名">河东</span>，<span class="dynasty" title="朝代/氏族">殷</span>人都<span class="place" title="地名">河内</span>，<span class="dynasty" title="朝代/氏族">周</span>人都<span class="place" title="地名">河南</span>。夫<span class="dynasty" title="朝代/氏族">三河</span>在天下之中，若<span class="artifact" title="器物/书名">鼎</span>足，王者所更居也，建国各<span class="time" title="时间">数百千岁</span>，土地小狭，民人众，都国诸侯所聚会，故其俗纤俭习事。<span class="place" title="地名">杨</span>、<span class="place" title="地名">平阳</span><span class="person" title="人名">陈</span>西贾<span class="dynasty" title="朝代/氏族">秦</span>、<span class="tribe" title="族群">翟</span>，北贾<span class="place" title="地名">种</span>、<span class="place" title="地名">代</span>。<span class="place" title="地名">种</span>、<span class="place" title="地名">代</span>，<span class="place" title="地名">石</span>北也，地边胡，数被寇。人民矜懻忮，好气，任侠为奸，不事农商。然迫近北夷，师旅亟往，中国委输时有奇羡。其民羯羠不均，自全<span class="dynasty" title="朝代/氏族">晋</span>之时固已患其僄悍，而<span class="person" title="人名">武灵王</span>益厉之，其谣俗犹有<span class="dynasty" title="朝代/氏族">赵</span>之风也。故<span class="place" title="地名">杨</span>、<span class="place" title="地名">平阳</span><span class="person" title="人名">陈</span>掾其间，得所欲。<span class="place" title="地名">温</span>、<span class="place" title="地名">轵</span>西贾<span class="place" title="地名">上党</span>，北贾<span class="place" title="地名">赵</span>、<span class="place" title="地名">中山</span>。<span class="place" title="地名">中山</span>地薄人众，犹有<span class="place" title="地名">沙丘</span><span class="person" title="人名">纣</span>淫地馀民，民俗懁急，仰机利而食。丈夫相聚游戏，悲歌慷慨，起则相随椎剽，休则掘冢作巧奸冶，多美物，为倡优。女子则<span class="artifact" title="器物/书名">鼓</span><span class="artifact" title="器物/书名">鸣瑟</span>，跕<span class="artifact" title="器物/书名">屣</span>，游媚贵富，入後宫，遍诸侯。</p>

<p><a href="#pn-14" id="pn-14" class="para-num" title="点击复制链接">14</a> 然<span class="place" title="地名">邯郸</span>亦<span class="place" title="地名">漳</span>、<span class="place" title="地名">河</span>之间一都会也。北通<span class="place" title="地名">燕</span>、<span class="place" title="地名">涿</span>，南有<span class="place" title="地名">郑</span>、<span class="place" title="地名">卫</span>。<span class="place" title="地名">郑</span>、<span class="place" title="地名">卫</span>俗与<span class="dynasty" title="朝代/氏族">赵</span>相类，然近<span class="place" title="地名">梁</span>、<span class="place" title="地名">鲁</span>，微重而矜节。<span class="place" title="地名">濮</span>上之邑徙<span class="place" title="地名">野王</span>，<span class="place" title="地名">野王</span>好气任侠，<span class="dynasty" title="朝代/氏族">卫</span>之风也。</p>

<h2>燕齐鲁宋之俗</h2>

<p><a href="#pn-15" id="pn-15" class="para-num" title="点击复制链接">15</a> 夫<span class="dynasty" title="朝代/氏族">燕</span>亦<span class="place" title="地名">勃</span>、<span class="place" title="地名">碣</span>之间一都会也。南通<span class="place" title="地名">齐</span>、<span class="place" title="地名">赵</span>，东北边胡。<span class="place" title="地名">上谷</span>至<span class="place" title="地名">辽东</span>，地踔远，人民希，数被寇，大与<span class="place" title="地名">赵</span>、<span class="place" title="地名">代</span>俗相类，而民雕捍少虑，有*鱼盐<strong>枣</strong>栗*之饶。北邻<span class="tribe" title="族群">乌桓</span>、<span class="tribe" title="族群">夫馀</span>，东绾<span class="tribe" title="族群">秽貉</span>、<span class="tribe" title="族群">朝鲜</span>、<span class="tribe" title="族群">真番</span>之利。</p>

<p><a href="#pn-16" id="pn-16" class="para-num" title="点击复制链接">16</a> <span class="place" title="地名">洛阳</span>东贾<span class="place" title="地名">齐</span>、<span class="place" title="地名">鲁</span>，南贾<span class="place" title="地名">梁</span>、<span class="dynasty" title="朝代/氏族">楚</span>。故<span class="place" title="地名">泰山</span>之阳则<span class="place" title="地名">鲁</span>，其阴则<span class="place" title="地名">齐</span>。</p>

<p><a href="#pn-17" id="pn-17" class="para-num" title="点击复制链接">17</a> <span class="place" title="地名">齐</span>带山海，膏壤<span class="time" title="时间">千里</span>，宜<span class="flora-fauna" title="动植物">桑麻</span>，人民多<span class="artifact" title="器物/书名">文采布帛</span><span class="artifact" title="器物/书名">鱼盐</span>。<span class="place" title="地名">临菑</span>亦<span class="place" title="地名">海岱</span>之间一都会也。其俗宽缓阔达，而足智，好议论，地重，难动摇，怯於众斗，勇於持刺，故多劫人者，大国之风也。其中具五民。</p>

<p><a href="#pn-18" id="pn-18" class="para-num" title="点击复制链接">18</a> 而<span class="place" title="地名">邹</span>、<span class="place" title="地名">鲁</span>滨<span class="place" title="地名">洙</span>、<span class="place" title="地名">泗</span>，犹有<span class="person" title="人名">周公</span>遗风，俗好儒，备於<span class="institution" title="制度">礼</span>，故其民龊龊。颇有<span class="flora-fauna" title="动植物">桑麻</span>之业，无林泽之饶。地小人众，俭啬，畏罪远邪。及其衰，好贾趋利，甚於<span class="dynasty" title="朝代/氏族">周</span>人。</p>

<p><a href="#pn-19" id="pn-19" class="para-num" title="点击复制链接">19</a> 夫自<span class="place" title="地名">鸿沟</span>以东，<span class="place" title="地名">芒</span>、<span class="place" title="地名">砀</span>以北，属<span class="place" title="地名">巨野</span>，此<span class="place" title="地名">梁</span>、<span class="place" title="地名">宋</span>也。<span class="place" title="地名">陶</span>、<span class="place" title="地名">睢阳</span>亦一都会也。昔<span class="person" title="人名">尧</span>作<span class="place" title="地名">成阳</span>，<span class="person" title="人名">舜</span>渔於<span class="place" title="地名">雷泽</span>，<span class="person" title="人名">汤</span>止于<span class="place" title="地名">亳</span>。其俗犹有先王遗风，重厚多君子，好稼穑，虽无山川之饶，能恶<span class="artifact" title="器物/书名">衣</span>食，致其蓄藏。</p>

<h2>楚越南方之利</h2>

<p><a href="#pn-20" id="pn-20" class="para-num" title="点击复制链接">20</a> <span class="dynasty" title="朝代/氏族">越</span>、<span class="dynasty" title="朝代/氏族">楚</span>则有<span class="time" title="时间">三</span>俗。夫自<span class="place" title="地名">淮</span>北<span class="place" title="地名">沛</span>、<span class="place" title="地名">陈</span>、<span class="place" title="地名">汝南</span>、<span class="place" title="地名">南郡</span>，此<span class="dynasty" title="朝代/氏族">西楚</span>也。其俗剽轻，易发怒，地薄，寡於积聚。<span class="place" title="地名">江陵</span>故<span class="dynasty" title="朝代/氏族">郢</span>都，西通<span class="place" title="地名">巫</span>、<span class="place" title="地名">巴</span>，东有<span class="place" title="地名">云梦</span>之饶。<span class="place" title="地名">陈</span>在<span class="dynasty" title="朝代/氏族">楚</span><span class="dynasty" title="朝代/氏族">夏</span>之交，通<span class="artifact" title="器物/书名">鱼盐</span>之货，其民多贾。<span class="place" title="地名">徐</span>、<span class="place" title="地名">僮</span>、<span class="place" title="地名">取虑</span>，则清刻，矜己诺。</p>

<p><a href="#pn-21" id="pn-21" class="para-num" title="点击复制链接">21</a> <span class="place" title="地名">彭城</span>以东，<span class="place" title="地名">东海</span>、<span class="dynasty" title="朝代/氏族">吴</span>、<span class="place" title="地名">广陵</span>，此<span class="dynasty" title="朝代/氏族">东楚</span>也。其俗类<span class="place" title="地名">徐</span>、<span class="place" title="地名">僮</span>。<span class="place" title="地名">朐</span>、<span class="place" title="地名">缯</span>以北，俗则<span class="place" title="地名">齐</span>。<span class="place" title="地名">浙江</span>南则<span class="dynasty" title="朝代/氏族">越</span>。夫<span class="dynasty" title="朝代/氏族">吴</span>自<span class="person" title="人名">阖庐</span>、<span class="person" title="人名">春申</span>、<span class="person" title="人名">王濞</span><span class="time" title="时间">三人</span>招致天下之喜游子弟，东有<span class="artifact" title="器物/书名">海盐</span>之饶，<span class="place" title="地名">章山</span>之<span class="artifact" title="器物/书名">铜</span>，<span class="place" title="地名">三江</span>、<span class="place" title="地名">五湖</span>之利，亦<span class="place" title="地名">江东</span>一都会也。</p>

<p><a href="#pn-22" id="pn-22" class="para-num" title="点击复制链接">22</a> <span class="place" title="地名">衡山</span>、<span class="place" title="地名">九江</span>、<span class="place" title="地名">江南</span>、<span class="place" title="地名">豫章</span>、<span class="place" title="地名">长沙</span>，是<span class="dynasty" title="朝代/氏族">南楚</span>也，其俗大类<span class="dynasty" title="朝代/氏族">西楚</span>。<span class="dynasty" title="朝代/氏族">郢</span>之後徙<span class="place" title="地名">寿春</span>，亦一都会也。而<span class="place" title="地名">合肥</span>受南北潮，<span class="artifact" title="器物/书名">皮革</span>、<span class="artifact" title="器物/书名">鲍</span>、<span class="flora-fauna" title="动植物">木</span>输会也。与<span class="tribe" title="族群">闽中</span>、<span class="tribe" title="族群">干越</span>杂俗，故<span class="dynasty" title="朝代/氏族">南楚</span>好辞，巧说少信。<span class="place" title="地名">江南</span>卑湿，丈夫早夭。多<span class="flora-fauna" title="动植物">竹木</span>。<span class="place" title="地名">豫章</span>出<span class="artifact" title="器物/书名">黄金</span>，<span class="place" title="地名">长沙</span>出连、<span class="artifact" title="器物/书名">锡</span>，然堇堇物之所有，取之不足以更费。<span class="place" title="地名">九疑</span>、<span class="place" title="地名">苍梧</span>以南至<span class="place" title="地名">儋耳</span>者，与<span class="place" title="地名">江南</span>大同俗，而<span class="tribe" title="族群">杨越</span>多焉。<span class="place" title="地名">番禺</span>亦其一都会也，<span class="artifact" title="器物/书名">珠玑</span>、<span class="artifact" title="器物/书名">犀</span>、<span class="artifact" title="器物/书名">玳瑁</span>、<span class="artifact" title="器物/书名">果</span>、<span class="artifact" title="器物/书名">布</span>之凑。</p>

<p><a href="#pn-23" id="pn-23" class="para-num" title="点击复制链接">23</a> <span class="place" title="地名">颍川</span>、<span class="place" title="地名">南阳</span>，<span class="dynasty" title="朝代/氏族">夏</span>人之居也。<span class="dynasty" title="朝代/氏族">夏</span>人政尚忠朴，犹有先王之遗风。<span class="place" title="地名">颍川</span>敦愿。<span class="dynasty" title="朝代/氏族">秦</span>末世，迁不轨之民於<span class="place" title="地名">南阳</span>。<span class="place" title="地名">南阳</span>西通<span class="place" title="地名">武关</span>、<span class="place" title="地名">郧关</span>，东南受<span class="place" title="地名">汉</span>、<span class="place" title="地名">江</span>、<span class="place" title="地名">淮</span>。<span class="place" title="地名">宛</span>亦一都会也。俗杂好事，业多贾。其任侠，交通<span class="place" title="地名">颍川</span>，故至今谓之<span class="quoted">"<span class="dynasty" title="朝代/氏族">夏</span>人"</span>。</p>

<h2>天下物产总论</h2>

<p><a href="#pn-24" id="pn-24" class="para-num" title="点击复制链接">24</a> 夫天下物所鲜所多，人民谣俗，<span class="place" title="地名">山东</span>食<span class="artifact" title="器物/书名">海盐</span>，<span class="place" title="地名">山西</span>食<span class="artifact" title="器物/书名">盐</span>卤，领南、沙北固往往出<span class="artifact" title="器物/书名">盐</span>，大体如此矣。</p>

<p><a href="#pn-25" id="pn-25" class="para-num" title="点击复制链接">25</a> 总之，<span class="dynasty" title="朝代/氏族">楚</span><span class="dynasty" title="朝代/氏族">越</span>之地，地广人希，饭<span class="artifact" title="器物/书名">稻</span>羹<span class="artifact" title="器物/书名">鱼</span>，或火耕而水耨，<span class="flora-fauna" title="动植物">果</span>隋蠃蛤，不待贾而足，地埶饶食，无饥馑之患，以故呰窳偷生，无积聚而多贫。是故<span class="place" title="地名">江淮</span>以南，无冻饿之人，亦无<span class="artifact" title="器物/书名">千金</span>之家。<span class="place" title="地名">沂</span>、<span class="place" title="地名">泗</span>水以北，宜五穀<span class="flora-fauna" title="动植物">桑麻</span>六畜，地小人众，数被水旱之害，民好畜藏，故<span class="dynasty" title="朝代/氏族">秦</span>、<span class="dynasty" title="朝代/氏族">夏</span>、<span class="place" title="地名">梁</span>、<span class="place" title="地名">鲁</span>好农而重民。<span class="dynasty" title="朝代/氏族">三河</span>、<span class="place" title="地名">宛</span>、<span class="place" title="地名">陈</span>亦然，加以商贾。<span class="place" title="地名">齐</span>、<span class="dynasty" title="朝代/氏族">赵</span>设智巧，仰机利。<span class="dynasty" title="朝代/氏族">燕</span>、<span class="place" title="地名">代</span>田畜而事蚕。</p>

<p><a href="#pn-26" id="pn-26" class="para-num" title="点击复制链接">26</a> 由此观之，贤人深谋於廊庙，论议朝廷，守信死节隐居岩穴之士设为名高者安归乎？归於富厚也。是以廉吏久，久更富，廉贾归富。富者，人之情性，所不学而俱欲者也。故壮士在军，攻城先登，陷阵卻敌，斩将搴旗，前蒙矢<span class="artifact" title="器物/书名">石</span>，不避汤<span class="artifact" title="器物/书名">火</span>之难者，为重赏使也。其在闾巷少年，攻剽椎埋，劫人作奸，掘冢铸币，任侠并兼，借交报仇，篡逐幽隐，不避法禁，走死地如骛者，其实皆为财用耳。今夫<span class="dynasty" title="朝代/氏族">赵</span>女<span class="dynasty" title="朝代/氏族">郑</span>姬，设形容，揳<span class="artifact" title="器物/书名">鸣琴</span>，揄长袂，蹑利<span class="artifact" title="器物/书名">屣</span>，目挑心招，出不远<span class="time" title="时间">千里</span>，不择老少者，奔富厚也。游闲公子，饰<span class="artifact" title="器物/书名">冠剑</span>，连<span class="artifact" title="器物/书名">车骑</span>，亦为富贵容也。弋射渔猎，犯晨夜，冒霜雪，驰阬谷，不避<span class="artifact" title="器物/书名">猛兽</span>之害，为得味也。博戏驰逐，斗<span class="artifact" title="器物/书名">鸡</span>走<span class="artifact" title="器物/书名">狗</span>，作色相矜，必争胜者，重失负也。医方诸食技术之人，焦神极能，为重糈也。吏士舞文弄法，刻<span class="artifact" title="器物/书名">章</span>伪书，不避<span class="artifact" title="器物/书名">刀</span>锯之诛者，没於赂遗也。农工商贾畜长，固求富益货也。此有知尽能索耳，终不馀力而让财矣。</p>

<h2>素封致富之术</h2>

<p><a href="#pn-27" id="pn-27" class="para-num" title="点击复制链接">27</a> 谚曰：<span class="quoted">"<span class="time" title="时间">百里</span>不贩<span class="artifact" title="器物/书名">樵</span>，<span class="time" title="时间">千里</span>不贩籴。"</span>居之<span class="time" title="时间">一岁</span>，种之以穀；<span class="time" title="时间">十岁</span>，<span class="flora-fauna" title="动植物">树</span>之以<span class="flora-fauna" title="动植物">木</span>；<span class="time" title="时间">百岁</span>，来之以德。德者，人物之谓也。今有无秩禄之奉，爵邑之入，而乐与之比者。命曰<span class="quoted">"<span class="institution" title="制度">素封</span>"</span>。封者食租税，岁率户<span class="time" title="时间">二百</span>。<span class="time" title="时间">千户</span>之君则<span class="artifact" title="器物/书名">二十万</span>，朝觐聘享出其中。庶民农工商贾，率亦岁万息<span class="time" title="时间">二千</span>，<span class="artifact" title="器物/书名">百万</span>之家则<span class="artifact" title="器物/书名">二十万</span>，而更徭租赋出其中。<span class="artifact" title="器物/书名">衣</span>食之欲，恣所好美矣。故曰陆地牧<span class="artifact" title="器物/书名">马</span><span class="time" title="时间">二百蹄</span>，<span class="artifact" title="器物/书名">牛</span>蹄角<span class="time" title="时间">千</span>，<span class="time" title="时间">千足<span class="artifact" title="器物/书名">羊</span>，泽中</span>千足<span class="artifact" title="器物/书名">彘</span>，水居<span class="time" title="时间">千石<span class="artifact" title="器物/书名">鱼</span>陂，山居</span>千章%之材。<span class="place" title="地名">安邑</span><span class="time" title="时间">千<span class="flora-fauna" title="动植物">树</span><span class="flora-fauna" title="动植物">枣</span>；<span class="dynasty" title="朝代/氏族">燕</span>、<span class="dynasty" title="朝代/氏族">秦</span></span>千<span class="flora-fauna" title="动植物">树</span><span class="flora-fauna" title="动植物">栗</span>；<span class="dynasty" title="朝代/氏族">蜀</span>、<span class="dynasty" title="朝代/氏族">汉</span>、<span class="place" title="地名">江陵</span>千<span class="flora-fauna" title="动植物">树</span><span class="flora-fauna" title="动植物">橘</span>；<span class="place" title="地名">淮</span>北、<span class="place" title="地名">常山</span>已南，<span class="place" title="地名">河济</span>之间%千<span class="flora-fauna" title="动植物">树</span><span class="flora-fauna" title="动植物">萩</span>；<span class="place" title="地名">陈</span>、<span class="dynasty" title="朝代/氏族">夏</span>千亩<span class="flora-fauna" title="动植物">漆</span>；<span class="place" title="地名">齐</span>、<span class="place" title="地名">鲁</span>千亩<span class="flora-fauna" title="动植物">桑麻</span>；<span class="place" title="地名">渭川</span><span class="time" title="时间">千亩<span class="flora-fauna" title="动植物">竹</span>；及名国万家之城，带郭</span>千亩<span class="time" title="时间">亩锺之田，若</span>千亩<span class="time" title="时间"><span class="flora-fauna" title="动植物">卮茜</span>，</span>千畦<span class="time" title="时间"><span class="flora-fauna" title="动植物">姜韭</span>：此其人皆与</span>千户%侯等。然是富给之资也，不窥市井，不行异邑，坐而待收，身有处士之义而取给焉。若至家贫亲老，妻子软弱，岁时无以祭祀进醵，饮食被服不足以自通，如此不惭耻，则无所比矣。是以无财作力，少有斗智，既饶争时，此其大经也。今治生不待危身取给，则贤人勉焉。是故本富为上，末富次之，奸富最下。无岩处奇士之行，而长贫贱，好语仁义，亦足羞也。</p>

<p><a href="#pn-28" id="pn-28" class="para-num" title="点击复制链接">28</a> 凡编户之民，富相什则卑下之，伯则畏惮之，千则役，万则仆，物之理也。夫用贫求富，农不如工，工不如商，刺<span class="artifact" title="器物/书名">绣文</span>不如倚市门，此言末业，贫者之资也。通邑大都，酤<span class="time" title="时间">一岁</span>千酿，醯酱千瓨，浆千甔，屠*牛<strong>羊</strong>彘<span class="artifact" title="器物/书名">千皮，贩穀粜千锺，</span>薪<span class="artifact" title="器物/书名">千</span>车<span class="artifact" title="器物/书名">，</span>船*长<span class="time" title="时间">千丈</span>，<span class="flora-fauna" title="动植物">木</span><span class="time" title="时间">千章</span>，<span class="flora-fauna" title="动植物">竹</span>竿<span class="time" title="时间">万个</span>，其<span class="artifact" title="器物/书名">轺车</span><span class="time" title="时间">百乘</span>，<span class="artifact" title="器物/书名">牛车</span><span class="time" title="时间">千两</span>，<span class="flora-fauna" title="动植物">木</span>器魨者<span class="time" title="时间">千枚</span>，<span class="artifact" title="器物/书名">铜</span>器<span class="time" title="时间">千钧</span>，素<span class="flora-fauna" title="动植物">木铁</span>器若<span class="flora-fauna" title="动植物">卮茜</span><span class="time" title="时间">千石</span>，<span class="artifact" title="器物/书名">马</span>蹄躈<span class="time" title="时间">千</span>，<span class="artifact" title="器物/书名">牛</span><span class="time" title="时间">千足</span>，<span class="artifact" title="器物/书名">羊</span><span class="artifact" title="器物/书名">彘</span><span class="time" title="时间">千双</span>，僮手指<span class="time" title="时间">千</span>，筋角<span class="artifact" title="器物/书名">丹沙</span><span class="time" title="时间">千斤</span>，其<span class="artifact" title="器物/书名">帛絮</span>细<span class="artifact" title="器物/书名">布</span><span class="time" title="时间">千钧</span>，<span class="artifact" title="器物/书名">文采</span><span class="time" title="时间">千匹</span>，榻<span class="artifact" title="器物/书名">布皮革</span><span class="time" title="时间">千石</span>，<span class="artifact" title="器物/书名">漆</span><span class="time" title="时间">千斗</span>，糵麹<span class="artifact" title="器物/书名">盐</span>豉<span class="time" title="时间">千荅</span>，鮐{此<span class="artifact" title="器物/书名">鱼</span>}<span class="time" title="时间">千斤</span>，鲰<span class="time" title="时间">千石</span>，<span class="artifact" title="器物/书名">鲍</span><span class="time" title="时间">千钧</span>，<span class="flora-fauna" title="动植物">枣栗</span><span class="time" title="时间">千石</span>者三之，<span class="artifact" title="器物/书名">狐</span>龂<span class="artifact" title="器物/书名">裘</span><span class="time" title="时间">千皮</span>，<span class="artifact" title="器物/书名">羔羊裘</span><span class="time" title="时间">千石</span>，<span class="artifact" title="器物/书名">旃席</span><span class="time" title="时间">千具</span>，佗<span class="flora-fauna" title="动植物">果菜</span><span class="time" title="时间">千锺</span>，子贷<span class="artifact" title="器物/书名">金钱</span><span class="time" title="时间">千贯</span>，节駔会，贪贾三之，廉贾五之，此亦比千乘之家，其大率也。佗杂业不中什二，则非吾财也。</p>

<h2>当世富商大贾</h2>

<p><a href="#pn-29" id="pn-29" class="para-num" title="点击复制链接">29</a> 请略道当世<span class="time" title="时间">千里</span>之中，贤人所以富者，令後世得以观择焉。</p>

<p><a href="#pn-30" id="pn-30" class="para-num" title="点击复制链接">30</a> <span class="dynasty" title="朝代/氏族">蜀</span><span class="person" title="人名">卓氏</span>之先，<span class="dynasty" title="朝代/氏族">赵</span>人也，用<span class="artifact" title="器物/书名">铁</span>冶富。<span class="dynasty" title="朝代/氏族">秦</span>破<span class="dynasty" title="朝代/氏族">赵</span>，迁<span class="person" title="人名">卓氏</span>。<span class="person" title="人名">卓氏</span>见虏略，独夫妻推<span class="artifact" title="器物/书名">辇</span>，行诣迁处。诸迁虏少有馀财，争与吏，求近处，处<span class="place" title="地名">葭萌</span>。唯<span class="person" title="人名">卓氏</span>曰：<span class="quoted">"此地狭薄。吾闻<span class="place" title="地名">汶山</span>之下，沃野，下有<span class="artifact" title="器物/书名">蹲鸱</span>，至死不饥。民工於市，易贾。"</span>乃求远迁。致之<span class="place" title="地名">临邛</span>，大喜，即<span class="artifact" title="器物/书名">铁</span>山鼓铸，运筹策，倾<span class="dynasty" title="朝代/氏族">滇蜀</span>之民，富至僮<span class="time" title="时间">千人</span>。田池射猎之乐，拟於人君。</p>

<p><a href="#pn-31" id="pn-31" class="para-num" title="点击复制链接">31</a> <span class="person" title="人名">程郑</span>，<span class="place" title="地名">山东</span>迁虏也，亦冶铸，贾椎髻之民，富埒<span class="person" title="人名">卓氏</span>，俱居<span class="place" title="地名">临邛</span>。</p>

<p><a href="#pn-32" id="pn-32" class="para-num" title="点击复制链接">32</a> <span class="place" title="地名">宛</span><span class="person" title="人名">孔氏</span>之先，<span class="place" title="地名">梁</span>人也，用<span class="artifact" title="器物/书名">铁</span>冶为业。<span class="dynasty" title="朝代/氏族">秦</span>伐<span class="dynasty" title="朝代/氏族">魏</span>，迁<span class="person" title="人名">孔氏</span><span class="place" title="地名">南阳</span>。大鼓铸，规陂池，连<span class="artifact" title="器物/书名">车骑</span>，游诸侯，因通商贾之利，有游闲公子之赐与名。然其赢得过当，愈於纤啬，家致富<span class="time" title="时间">数千金</span>，故<span class="place" title="地名">南阳</span>行贾尽法<span class="person" title="人名">孔氏</span>之雍容。</p>

<p><a href="#pn-33" id="pn-33" class="para-num" title="点击复制链接">33</a> <span class="place" title="地名">鲁</span>人俗俭啬，而<span class="person" title="人名">曹邴氏</span>尤甚，以<span class="artifact" title="器物/书名">铁</span>冶起，富至巨万。然家自父兄子孙约，俯有拾，仰有取，贳贷行贾遍郡国。<span class="place" title="地名">邹</span>、<span class="place" title="地名">鲁</span>以其故多去文学而趋利者，以<span class="person" title="人名">曹邴氏</span>也。</p>

<p><a href="#pn-34" id="pn-34" class="para-num" title="点击复制链接">34</a> <span class="place" title="地名">齐</span>俗贱奴虏，而<span class="person" title="人名">刀间</span>独爱贵之。桀黠奴，人之所患也，唯<span class="person" title="人名">刀间</span>收取，使之逐<span class="artifact" title="器物/书名">渔盐</span>商贾之利，或连<span class="artifact" title="器物/书名">车骑</span>，交守相，然愈益任之。终得其力，起富<span class="time" title="时间">数千万</span>。故曰<span class="quoted">"宁爵毋刀"</span>，言其能使豪奴自饶而尽其力。</p>

<p><a href="#pn-35" id="pn-35" class="para-num" title="点击复制链接">35</a> <span class="dynasty" title="朝代/氏族">周</span>人既纤，而<span class="person" title="人名">师史</span>尤甚，转毂以百数，贾郡国，无所不至。<span class="place" title="地名">洛阳</span>街居在<span class="place" title="地名">齐秦楚赵</span>之中，贫人学事富家，相矜以久贾，数过邑不入门，设任此等，故<span class="person" title="人名">师史</span>能致<span class="artifact" title="器物/书名">七千万</span>。</p>

<p><a href="#pn-36" id="pn-36" class="para-num" title="点击复制链接">36</a> <span class="place" title="地名">宣曲</span><span class="person" title="人名">任氏</span>之先，为<span class="official" title="官职">督道仓吏</span>。<span class="dynasty" title="朝代/氏族">秦</span>之败也，豪杰皆争取<span class="artifact" title="器物/书名">金玉</span>，而<span class="person" title="人名">任氏</span>独窖仓粟。<span class="dynasty" title="朝代/氏族">楚</span><span class="dynasty" title="朝代/氏族">汉</span>相距<span class="place" title="地名">荥阳</span>也，民不得耕种，<span class="artifact" title="器物/书名">米</span><span class="artifact" title="器物/书名">石</span>至<span class="time" title="时间">万</span>，而豪杰<span class="artifact" title="器物/书名">金玉</span>尽归<span class="person" title="人名">任氏</span>，<span class="person" title="人名">任氏</span>以此起富。富人争奢侈，而<span class="person" title="人名">任氏</span>折节为俭，力田畜。田畜人争取贱贾，<span class="person" title="人名">任氏</span>独取贵善。富者<span class="time" title="时间">数世</span>。然<span class="person" title="人名">任公</span>家约，非田畜所出弗<span class="artifact" title="器物/书名">衣</span>食，公事不毕则身不得饮<span class="artifact" title="器物/书名">酒</span>食<span class="artifact" title="器物/书名">肉</span>。以此为闾里率，故富而主上重之。</p>

<p><a href="#pn-37" id="pn-37" class="para-num" title="点击复制链接">37</a> 塞之斥也，唯<span class="person" title="人名">桥姚</span>已致<span class="artifact" title="器物/书名">马</span><span class="time" title="时间">千匹</span>，<span class="artifact" title="器物/书名">牛</span>倍之，<span class="artifact" title="器物/书名">羊</span><span class="time" title="时间">万头</span>，粟以<span class="time" title="时间">万锺</span>计。<span class="dynasty" title="朝代/氏族">吴楚七国</span>兵起时，<span class="place" title="地名">长安</span>中列侯封君行从军旅，赍贷子<span class="artifact" title="器物/书名">钱</span>，子<span class="artifact" title="器物/书名">钱</span>家以为侯邑国在<span class="place" title="地名">关东</span>，<span class="place" title="地名">关东</span>成败未决，莫肯与。唯<span class="person" title="人名">无盐氏</span>出捐<span class="artifact" title="器物/书名">千金</span>贷，其息什之。<span class="time" title="时间">三月</span>，<span class="dynasty" title="朝代/氏族">吴楚</span>平，<span class="time" title="时间">一岁</span>之中，则<span class="person" title="人名">无盐氏</span>之息什倍，用此富埒<span class="place" title="地名">关中</span>。</p>

<p><a href="#pn-38" id="pn-38" class="para-num" title="点击复制链接">38</a> <span class="place" title="地名">关中</span>富商大贾，大抵尽诸<span class="person" title="人名">田</span>，<span class="person" title="人名">田啬</span>、<span class="person" title="人名">田兰</span>。<span class="person" title="人名">韦家</span><span class="person" title="人名">栗氏</span>，<span class="place" title="地名">安陵</span>、<span class="place" title="地名">杜</span><span class="person" title="人名">杜氏</span>，亦巨万。</p>

<h2>治生之道总结</h2>

<p><a href="#pn-39" id="pn-39" class="para-num" title="点击复制链接">39</a> 此其章章尤异者也。皆非有爵邑奉禄弄法犯奸而富，尽椎埋去就，与时俯仰，获其赢利，以末致财，用本守之，以武一切，用文持之，变化有概，故足术也。若至力农畜，工虞商贾，为权利以成富，大者倾郡，中者倾县，下者倾乡里者，不可胜数。</p>

<p><a href="#pn-40" id="pn-40" class="para-num" title="点击复制链接">40</a> 夫纤啬筋力，治生之正道也，而富者必用奇胜。田农，掘业，而<span class="person" title="人名">秦扬</span>以盖一州。掘冢，奸事也，而<span class="person" title="人名">田叔</span>以起。博戏，恶业也，而<span class="person" title="人名">桓发</span>用富。行贾，丈夫贱行也，而<span class="person" title="人名">雍乐成</span>以饶。贩脂，辱处也，而<span class="person" title="人名">雍伯</span><span class="artifact" title="器物/书名">千金</span>。卖浆，小业也，而<span class="person" title="人名">张氏</span>千万。洒削，薄技也，而<span class="person" title="人名">郅氏</span><span class="artifact" title="器物/书名">鼎</span>食。胃脯，简微耳，<span class="person" title="人名">浊氏</span>连骑。<span class="artifact" title="器物/书名">马</span>医，浅方，<span class="person" title="人名">张里</span>击<span class="artifact" title="器物/书名">锺</span>。此皆诚壹之所致。</p>

<p><a href="#pn-41" id="pn-41" class="para-num" title="点击复制链接">41</a> 由是观之，富无经业，则货无常主，能者辐凑，不肖者瓦解。<span class="artifact" title="器物/书名">千金</span>之家比一都之君，巨万者乃与王者同乐。岂所谓<span class="quoted">"<span class="institution" title="制度">素封</span>"</span>者邪？非也？</p>

<p><a href="#pn-42" id="pn-42" class="para-num" title="点击复制链接">42</a> 货殖之利，工商是营。废居善积，倚巿邪赢。<span class="person" title="人名">白圭</span>富国，<span class="person" title="人名">计然</span>强兵。<span class="person" title="人名">倮</span>参朝请，女筑怀<span class="person" title="人名">清</span>。<span class="institution" title="制度">素封</span><span class="time" title="时间">千户</span>，<span class="person" title="人名">卓</span><span class="person" title="人名">郑</span>齐名。</p>

<nav class="chapter-nav">
    <a href="../index.html" class="nav-home">回到主页</a>
    <a href="128_龟策列传.html" class="nav-prev">← 上一页</a>
    <a href="130_太史公自序.html" class="nav-next">下一页 →</a>
</nav>
</body>
</html>
