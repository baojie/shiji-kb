<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>107_魏其武安侯列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="106_吴王濞列传.html" class="nav-prev">← 上一页</a>
    <a href="108_韩长孺列传.html" class="nav-next">下一页 →</a>
</nav>
<h1>魏其武安侯列传 <a href="../original_text/107_魏其武安侯列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><span class="person" title="人名">魏其</span><span class="person" title="人名">武安侯</span>列传</p>

<h2><a href="#pn-1" id="pn-1" class="para-num" title="点击复制链接">1</a> <span class="official" title="官职">魏其侯</span><span class="person" title="人名">窦婴</span></h2>

<h3><a href="#pn-1.1" id="pn-1.1" class="para-num" title="点击复制链接">1.1</a> 出身与初仕</h3>

<p><span class="official" title="官职">魏其侯</span><span class="person" title="人名">窦婴</span>者，<span class="person" title="人名">孝文后</span>从兄子也。父世<span class="place" title="地名">观津</span>人。喜宾客。<span class="person" title="人名">孝文</span>时，<span class="person" title="人名">婴</span>为<span class="official" title="官职">吴相</span>，病免。<span class="person" title="人名">孝景</span>初即位，为<span class="official" title="官职">詹事</span>。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 谏传位梁王</h3>

<p><span class="person" title="人名">梁孝王</span>者，<span class="person" title="人名">孝景</span>弟也，其母<span class="person" title="人名">窦太后</span>爱之。<span class="person" title="人名">梁孝王</span>朝，因昆弟燕饮。是时上未立<span class="official" title="官职">太子</span>，酒酣，从容言曰：<span class="quoted">"<span class="time" title="时间">千秋</span>之後传<span class="person" title="人名">梁王</span>。"</span><span class="person" title="人名">太后</span>驩。<span class="person" title="人名">窦婴</span>引卮酒进上，曰：<span class="quoted">"天下者，<span class="person" title="人名">高祖</span>天下，父子相传，此<span class="dynasty" title="朝代/氏族">汉</span>之约也，上何以得擅传<span class="person" title="人名">梁王</span>！"</span><span class="person" title="人名">太后</span>由此憎<span class="person" title="人名">窦婴</span>。<span class="person" title="人名">窦婴</span>亦薄其官，因病免。<span class="person" title="人名">太后</span>除<span class="person" title="人名">窦婴</span>门籍，不得入朝请。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 平七国之乱</h3>

<p><span class="person" title="人名">孝景</span><span class="time" title="时间">三年</span>，<span class="dynasty" title="朝代/氏族">吴</span><span class="dynasty" title="朝代/氏族">楚</span>反，上察宗室诸<span class="person" title="人名">窦</span>毋如<span class="person" title="人名">窦婴</span>贤，乃召<span class="person" title="人名">婴</span>。<span class="person" title="人名">婴</span>入见，固辞谢病不足任。<span class="person" title="人名">太后</span>亦惭。於是上曰：<span class="quoted">"天下方有急，王孙宁可以让邪？"</span>乃拜<span class="person" title="人名">婴</span>为<span class="official" title="官职">大将军</span>，赐金<span class="time" title="时间">千</span>斤。<span class="person" title="人名">婴</span>乃言<span class="person" title="人名">袁盎</span>、<span class="person" title="人名">栾布</span>诸名将贤士在家者进之。所赐金，陈之廊庑下，军吏过，辄令财取为用，金无入家者。<span class="person" title="人名">窦婴</span>守<span class="place" title="地名">荥阳</span>，监<span class="dynasty" title="朝代/氏族">齐</span><span class="dynasty" title="朝代/氏族">赵</span>兵。七国兵已尽破，封<span class="person" title="人名">婴</span>为<span class="official" title="官职">魏其侯</span>。诸游士宾客争归<span class="official" title="官职">魏其侯</span>。<span class="person" title="人名">孝景</span>时每朝议大事，<span class="official" title="官职">条侯</span>、<span class="official" title="官职">魏其侯</span>，诸列侯莫敢与亢礼。</p>

<h3><a href="#pn-1.4" id="pn-1.4" class="para-num" title="点击复制链接">1.4</a> 为太子傅与失势</h3>

<p><span class="person" title="人名">孝景</span><span class="time" title="时间">四年</span>，立<span class="official" title="官职">栗太子</span>，使<span class="official" title="官职">魏其侯</span>为<span class="official" title="官职">太子傅</span>。<span class="person" title="人名">孝景</span><span class="time" title="时间">七年</span>，<span class="official" title="官职">栗太子</span>废，<span class="official" title="官职">魏其</span>数争不能得。<span class="official" title="官职">魏其</span>谢病，屏居<span class="place" title="地名">蓝田</span><span class="place" title="地名">南山</span>之下数月，诸宾客辩士说之，莫能来。<span class="place" title="地名">梁</span>人<span class="person" title="人名">高遂</span>乃说<span class="official" title="官职">魏其</span>曰：<span class="quoted">"能富贵将军者，上也；能亲将军者，<span class="person" title="人名">太后</span>也。今将军傅<span class="official" title="官职">太子</span>，<span class="official" title="官职">太子</span>废而不能争；争不能得，又弗能死。自引谢病，拥<span class="person" title="人名">赵</span>女，屏间处而不朝。相提而论，是自明扬主上之过。有如两宫螫将军，则妻子毋类矣。"</span><span class="official" title="官职">魏其侯</span>然之，乃遂起，朝请如故。</p>

<h3><a href="#pn-1.5" id="pn-1.5" class="para-num" title="点击复制链接">1.5</a> 不得为相</h3>

<p><span class="official" title="官职">桃侯</span>免相，<span class="person" title="人名">窦太后</span>数言<span class="official" title="官职">魏其侯</span>。<span class="person" title="人名">孝景帝</span>曰：<span class="quoted">"<span class="person" title="人名">太后</span>岂以为臣有爱，不相<span class="official" title="官职">魏其</span>？<span class="official" title="官职">魏其</span>者，沾沾自喜耳，多易。难以为相，持重。"</span>遂不用，用<span class="official" title="官职">建陵侯</span><span class="person" title="人名">卫绾</span>为<span class="official" title="官职">丞相</span>。</p>

<h2><a href="#pn-2" id="pn-2" class="para-num" title="点击复制链接">2</a> <span class="official" title="官职">武安侯</span><span class="person" title="人名">田蚡</span></h2>

<h3><a href="#pn-2.1" id="pn-2.1" class="para-num" title="点击复制链接">2.1</a> 出身与封侯</h3>

<p><span class="official" title="官职">武安侯</span><span class="person" title="人名">田蚡</span>者，<span class="person" title="人名">孝景后</span>同母弟也，生<span class="place" title="地名">长陵</span>。<span class="official" title="官职">魏其</span>已为<span class="official" title="官职">大将军</span>後，方盛，<span class="person" title="人名">蚡</span>为诸郎，未贵，往来侍酒<span class="official" title="官职">魏其</span>，跪起如子姓。及<span class="person" title="人名">孝景</span>晚节，<span class="person" title="人名">蚡</span>益贵幸，为<span class="official" title="官职">太中大夫</span>。<span class="person" title="人名">蚡</span>辩有口，学<span class="institution" title="制度">槃盂</span>诸书，<span class="person" title="人名">王太后</span>贤之。<span class="person" title="人名">孝景</span>崩，即日<span class="official" title="官职">太子</span>立，称制，所镇抚多有<span class="person" title="人名">田蚡</span>宾客计筴，<span class="person" title="人名">蚡</span>弟<span class="person" title="人名">田胜</span>，皆以<span class="person" title="人名">太后</span>弟，<span class="person" title="人名">孝景</span>後<span class="time" title="时间">三年</span>封<span class="person" title="人名">蚡</span>为<span class="official" title="官职">武安侯</span>，<span class="person" title="人名">胜</span>为<span class="official" title="官职">周阳侯</span>。</p>

<h3><a href="#pn-2.2" id="pn-2.2" class="para-num" title="点击复制链接">2.2</a> 谋为相</h3>

<p><span class="official" title="官职">武安侯</span>新欲用事为相，卑下宾客，进名士家居者贵之，欲以倾<span class="official" title="官职">魏其</span>诸将相。<span class="time" title="时间">建元元年</span>，<span class="official" title="官职">丞相</span><span class="person" title="人名">绾</span>病免，上议置<span class="official" title="官职">丞相</span>、<span class="official" title="官职">太尉</span>。<span class="person" title="人名">籍福</span>说<span class="official" title="官职">武安侯</span>曰：<span class="quoted">"<span class="official" title="官职">魏其</span>贵久矣，天下士素归之。今将军初兴，未如<span class="official" title="官职">魏其</span>，即上以将军为<span class="official" title="官职">丞相</span>，必让<span class="official" title="官职">魏其</span>。<span class="official" title="官职">魏其</span>为<span class="official" title="官职">丞相</span>，将军必为<span class="official" title="官职">太尉</span>。<span class="official" title="官职">太尉</span>、<span class="official" title="官职">丞相</span>尊等耳，又有让贤名。"</span><span class="official" title="官职">武安侯</span>乃微言<span class="person" title="人名">太后</span>风上，於是乃以<span class="official" title="官职">魏其侯</span>为<span class="official" title="官职">丞相</span>，<span class="official" title="官职">武安侯</span>为<span class="official" title="官职">太尉</span>。<span class="person" title="人名">籍福</span>贺<span class="official" title="官职">魏其侯</span>，因吊曰：<span class="quoted">"君侯资性喜善疾恶，方今善人誉君侯，故至<span class="official" title="官职">丞相</span>；然君侯且疾恶，恶人众，亦且毁君侯。君侯能兼容，则幸久；不能，今以毁去矣。"</span><span class="official" title="官职">魏其</span>不听。</p>

<h3><a href="#pn-2.3" id="pn-2.3" class="para-num" title="点击复制链接">2.3</a> 推儒术与罢官</h3>

<p><span class="official" title="官职">魏其</span>、<span class="official" title="官职">武安</span>俱好儒术，推毂<span class="person" title="人名">赵绾</span>为<span class="official" title="官职">御史大夫</span>，<span class="person" title="人名">王臧</span>为<span class="official" title="官职">郎中令</span>。迎<span class="place" title="地名">鲁</span><span class="person" title="人名">申公</span>，欲设<span class="institution" title="制度">明堂</span>，令列侯就国，除关，以礼为服制，以兴太平。举適诸<span class="person" title="人名">窦</span>宗室毋节行者，除其属籍。时诸外家为列侯，列侯多尚<span class="official" title="官职">公主</span>，皆不欲就国，以故毁日至<span class="person" title="人名">窦太后</span>。<span class="person" title="人名">太后</span>好<span class="institution" title="制度">黄老</span>之言，而<span class="official" title="官职">魏其</span>、<span class="official" title="官职">武安</span>、<span class="person" title="人名">赵绾</span>、<span class="person" title="人名">王臧</span>等务隆推儒术，贬道家言，是以<span class="person" title="人名">窦太后</span>滋不说<span class="official" title="官职">魏其</span>等。及<span class="time" title="时间">建元二年</span>，<span class="official" title="官职">御史大夫</span><span class="person" title="人名">赵绾</span>请无奏事东宫。<span class="person" title="人名">窦太后</span>大怒，乃罢逐<span class="person" title="人名">赵绾</span>、<span class="person" title="人名">王臧</span>等，而免<span class="official" title="官职">丞相</span>、<span class="official" title="官职">太尉</span>，以<span class="official" title="官职">柏至侯</span><span class="person" title="人名">许昌</span>为<span class="official" title="官职">丞相</span>，<span class="official" title="官职">武彊侯</span><span class="person" title="人名">庄青翟</span>为<span class="official" title="官职">御史大夫</span>。<span class="official" title="官职">魏其</span>、<span class="official" title="官职">武安</span>由此以侯家居。</p>

<h3><a href="#pn-2.4" id="pn-2.4" class="para-num" title="点击复制链接">2.4</a> 复为丞相</h3>

<p><span class="official" title="官职">武安侯</span>虽不任职，以<span class="person" title="人名">王太后</span>故，亲幸，数言事多效，天下吏士趋势利者，皆去<span class="official" title="官职">魏其</span>归<span class="official" title="官职">武安</span>，<span class="official" title="官职">武安</span>日益横。<span class="time" title="时间">建元六年</span>，<span class="person" title="人名">窦太后</span>崩，<span class="official" title="官职">丞相</span><span class="person" title="人名">昌</span>、<span class="official" title="官职">御史大夫</span><span class="person" title="人名">青翟</span>坐丧事不办，免。以<span class="official" title="官职">武安侯</span><span class="person" title="人名">蚡</span>为<span class="official" title="官职">丞相</span>，以<span class="official" title="官职">大司农</span><span class="person" title="人名">韩安国</span>为<span class="official" title="官职">御史大夫</span>。天下士郡诸侯愈益附<span class="official" title="官职">武安</span>。</p>

<h3><a href="#pn-2.5" id="pn-2.5" class="para-num" title="点击复制链接">2.5</a> 权势滋盛</h3>

<p><span class="official" title="官职">武安</span>者，貌侵，生贵甚。又以为诸侯王多长，上初即位，富於春秋，<span class="person" title="人名">蚡</span>以肺腑为京师相，非痛折节以礼诎之，天下不肃。当是时，<span class="official" title="官职">丞相</span>入奏事，坐语移日，所言皆听。荐人或起家至<span class="institution" title="制度">二千石</span>，权移主上。上乃曰：<span class="quoted">"君除吏已尽未？吾亦欲除吏。"</span>尝请<span class="institution" title="制度">考工</span>地益宅，上怒曰：<span class="quoted">"君何不遂取武库！"</span>是後乃退。尝召客饮，坐其兄<span class="official" title="官职">盖侯</span>南乡，自坐东乡，以为<span class="dynasty" title="朝代/氏族">汉</span>相尊，不可以兄故私桡。<span class="official" title="官职">武安</span>由此滋骄，治宅甲诸第。田园极膏腴，而市买郡县器物相属於道。前堂罗锺鼓，立曲旃；後房妇女以<span class="time" title="时间">百</span>数。诸侯奉金<span class="artifact" title="器物/书名">玉</span><span class="flora-fauna" title="动植物">狗</span><span class="flora-fauna" title="动植物">马</span>玩好，不可胜数。</p>

<h2><a href="#pn-3" id="pn-3" class="para-num" title="点击复制链接">3</a> <span class="official" title="官职">灌将军</span><span class="person" title="人名">夫</span></h2>

<h3><a href="#pn-3.1" id="pn-3.1" class="para-num" title="点击复制链接">3.1</a> 父死吴军奋战成名</h3>

<p><span class="official" title="官职">魏其</span>失<span class="person" title="人名">窦太后</span>，益疏不用，无势，诸客稍稍自引而怠傲，唯<span class="official" title="官职">灌将军</span>独不失故。<span class="official" title="官职">魏其</span>日默默不得志，而独厚遇<span class="official" title="官职">灌将军</span>。</p>

<p><span class="official" title="官职">灌将军</span><span class="person" title="人名">夫</span>者，<span class="place" title="地名">颍阴</span>人也。<span class="person" title="人名">夫</span>父<span class="person" title="人名">张孟</span>，尝为<span class="official" title="官职">颍阴侯</span><span class="person" title="人名">婴</span>舍人，得幸，因进之至<span class="institution" title="制度">二千石</span>，故蒙<span class="person" title="人名">灌</span>氏姓为<span class="person" title="人名">灌孟</span>。<span class="dynasty" title="朝代/氏族">吴</span><span class="dynasty" title="朝代/氏族">楚</span>反时，<span class="official" title="官职">颍阴侯</span><span class="person" title="人名">灌何</span>为将军，属<span class="official" title="官职">太尉</span>，请<span class="person" title="人名">灌孟</span>为<span class="official" title="官职">校尉</span>。<span class="person" title="人名">夫</span>以<span class="time" title="时间">千</span>人与父俱。<span class="person" title="人名">灌孟</span>年老，<span class="official" title="官职">颍阴侯</span>彊请之，郁郁不得意，故战常陷坚，遂死<span class="dynasty" title="朝代/氏族">吴</span>军中。<span class="institution" title="制度">军法</span>，父子俱从军，有死事，得与丧归。<span class="person" title="人名">灌夫</span>不肯随丧归，奋曰：<span class="quoted">"原取<span class="person" title="人名">吴王</span>若将军头，以报父之仇。"</span>於是<span class="person" title="人名">灌夫</span>被甲持<span class="artifact" title="器物/书名">戟</span>，募军中壮士所善原从者<span class="time" title="时间">数十</span>人。及出壁门，莫敢前。独<span class="time" title="时间">二</span>人及从奴<span class="time" title="时间">十数</span>骑驰入<span class="dynasty" title="朝代/氏族">吴</span>军，至<span class="dynasty" title="朝代/氏族">吴</span>将麾下，所杀伤<span class="time" title="时间">数十</span>人。不得前，复驰还，走入<span class="dynasty" title="朝代/氏族">汉</span>壁，皆亡其奴，独与一骑归。<span class="person" title="人名">夫</span>身中大创<span class="time" title="时间">十馀</span>，適有万金良药，故得无死。<span class="person" title="人名">夫</span>创少瘳，又复请将军曰：<span class="quoted">"吾益知<span class="dynasty" title="朝代/氏族">吴</span>壁中曲折，请复往。"</span>将军壮义之，恐亡<span class="person" title="人名">夫</span>，乃言<span class="official" title="官职">太尉</span>，<span class="official" title="官职">太尉</span>乃固止之。<span class="dynasty" title="朝代/氏族">吴</span>已破，<span class="person" title="人名">灌夫</span>以此名闻天下。</p>

<h3><a href="#pn-3.2" id="pn-3.2" class="para-num" title="点击复制链接">3.2</a> 任官与使酒性格</h3>

<p><span class="official" title="官职">颍阴侯</span>言之上，上以<span class="person" title="人名">夫</span>为<span class="official" title="官职">中郎将</span>。数月，坐法去。後家居<span class="place" title="地名">长安</span>，<span class="place" title="地名">长安</span>中诸公莫弗称之。<span class="person" title="人名">孝景</span>时，至<span class="official" title="官职">代相</span>。<span class="person" title="人名">孝景</span>崩，今上初即位，以为<span class="place" title="地名">淮阳</span>天下交，劲兵处，故徙<span class="person" title="人名">夫</span>为<span class="official" title="官职">淮阳太守</span>。<span class="time" title="时间">建元元年</span>，入为<span class="official" title="官职">太仆</span>。<span class="time" title="时间">二年</span>，<span class="person" title="人名">夫</span>与<span class="official" title="官职">长乐卫尉</span><span class="person" title="人名">窦甫</span>饮，轻重不得，<span class="person" title="人名">夫</span>醉，搏<span class="person" title="人名">甫</span>。<span class="person" title="人名">甫</span>，<span class="person" title="人名">窦太后</span>昆弟也。上恐<span class="person" title="人名">太后</span>诛<span class="person" title="人名">夫</span>，徙为<span class="official" title="官职">燕相</span>。数岁，坐法去官，家居<span class="place" title="地名">长安</span>。</p>

<p><span class="person" title="人名">灌夫</span>为人刚直使酒，不好面谀。贵戚诸有势在己之右，不欲加礼，必陵之；诸士在己之左，愈贫贱，尤益敬，与钧。稠人广众，荐宠下辈。士亦以此多之。</p>

<p><span class="person" title="人名">夫</span>不喜文学，好任侠，已然诺。诸所与交通，无非豪桀大猾。家累<span class="time" title="时间">数千万</span>，食客日<span class="time" title="时间">数十百</span>人。陂池田园，宗族宾客为权利，横於<span class="place" title="地名">颍川</span>。<span class="place" title="地名">颍川</span>兒乃歌之曰：<span class="quoted">"<span class="place" title="地名">颍</span>水清，<span class="person" title="人名">灌</span>氏宁；<span class="place" title="地名">颍</span>水浊，<span class="person" title="人名">灌</span>氏族。"</span></p>

<h3><a href="#pn-3.3" id="pn-3.3" class="para-num" title="点击复制链接">3.3</a> 与魏其相得</h3>

<p><span class="person" title="人名">灌夫</span>家居虽富，然失势，卿相侍中宾客益衰。及<span class="official" title="官职">魏其侯</span>失势，亦欲倚<span class="person" title="人名">灌夫</span>引绳批根生平慕之後弃之者。<span class="person" title="人名">灌夫</span>亦倚<span class="official" title="官职">魏其</span>而通列侯宗室为名高。两人相为引重，其游如父子然。相得驩甚，无厌，恨相知晚也。</p>

<h2><a href="#pn-4" id="pn-4" class="para-num" title="点击复制链接">4</a> 魏其武安交恶</h2>

<h3><a href="#pn-4.1" id="pn-4.1" class="para-num" title="点击复制链接">4.1</a> 许过魏其失约</h3>

<p><span class="person" title="人名">灌夫</span>有服，过<span class="official" title="官职">丞相</span>。<span class="official" title="官职">丞相</span>从容曰：<span class="quoted">"吾欲与<span class="person" title="人名">仲孺</span>过<span class="official" title="官职">魏其侯</span>，会<span class="person" title="人名">仲孺</span>有服。"</span><span class="person" title="人名">灌夫</span>曰：<span class="quoted">"将军乃肯幸临况<span class="official" title="官职">魏其侯</span>，<span class="person" title="人名">夫</span>安敢以服为解！请语<span class="official" title="官职">魏其侯</span>帐具，将军旦日蚤临。"</span><span class="official" title="官职">武安</span>许诺。<span class="person" title="人名">灌夫</span>具语<span class="official" title="官职">魏其侯</span>如所谓<span class="official" title="官职">武安侯</span>。<span class="official" title="官职">魏其</span>与其夫人益市<span class="flora-fauna" title="动植物">牛</span>酒，夜洒埽，早帐具至旦。平明，令门下候伺。至日中，<span class="official" title="官职">丞相</span>不来。<span class="official" title="官职">魏其</span>谓<span class="person" title="人名">灌夫</span>曰：<span class="quoted">"<span class="official" title="官职">丞相</span>岂忘之哉？"</span><span class="person" title="人名">灌夫</span>不怿，曰：<span class="quoted">"<span class="person" title="人名">夫</span>以服请，宜往。"</span>乃驾，自往迎<span class="official" title="官职">丞相</span>。<span class="official" title="官职">丞相</span>特前戏许<span class="person" title="人名">灌夫</span>，殊无意往。及<span class="person" title="人名">夫</span>至门，<span class="official" title="官职">丞相</span>尚卧。於是<span class="person" title="人名">夫</span>入见，曰：<span class="quoted">"将军昨日幸许过<span class="official" title="官职">魏其</span>，<span class="official" title="官职">魏其</span>夫妻治具，自旦至今，未敢尝食。"</span><span class="official" title="官职">武安</span>鄂谢曰：<span class="quoted">"吾昨日醉，忽忘与<span class="person" title="人名">仲孺</span>言。"</span>乃驾往，又徐行，<span class="person" title="人名">灌夫</span>愈益怒。及饮酒酣，<span class="person" title="人名">夫</span>起舞属<span class="official" title="官职">丞相</span>，<span class="official" title="官职">丞相</span>不起，<span class="person" title="人名">夫</span>从坐上语侵之。<span class="official" title="官职">魏其</span>乃扶<span class="person" title="人名">灌夫</span>去，谢<span class="official" title="官职">丞相</span>。<span class="official" title="官职">丞相</span>卒饮至夜，极驩而去。</p>

<h3><a href="#pn-4.2" id="pn-4.2" class="para-num" title="点击复制链接">4.2</a> 求田不予结怨</h3>

<p><span class="official" title="官职">丞相</span>尝使<span class="person" title="人名">籍福</span>请<span class="official" title="官职">魏其</span><span class="place" title="地名">城南</span>田。<span class="official" title="官职">魏其</span>大望曰：<span class="quoted">"老仆虽弃，将军虽贵，宁可以势夺乎！"</span>不许。<span class="person" title="人名">灌夫</span>闻，怒，骂<span class="person" title="人名">籍福</span>。<span class="person" title="人名">籍福</span>恶两人有郄，乃谩自好谢<span class="official" title="官职">丞相</span>曰：<span class="quoted">"<span class="official" title="官职">魏其</span>老且死，易忍，且待之。"</span>已而<span class="official" title="官职">武安</span>闻<span class="official" title="官职">魏其</span>、<span class="person" title="人名">灌夫</span>实怒不予田，亦怒曰：<span class="quoted">"<span class="official" title="官职">魏其</span>子尝杀人，<span class="person" title="人名">蚡</span>活之。<span class="person" title="人名">蚡</span>事<span class="official" title="官职">魏其</span>无所不可，何爱数顷田？且<span class="person" title="人名">灌夫</span>何与也？吾不敢复求田。"</span><span class="official" title="官职">武安</span>由此大怨<span class="person" title="人名">灌夫</span>、<span class="official" title="官职">魏其</span>。</p>

<h3><a href="#pn-4.3" id="pn-4.3" class="para-num" title="点击复制链接">4.3</a> 请案灌夫居间止</h3>

<p><span class="time" title="时间">元光四年</span>春，<span class="official" title="官职">丞相</span>言<span class="person" title="人名">灌夫</span>家在<span class="place" title="地名">颍川</span>，横甚，民苦之。请案。上曰：<span class="quoted">"此<span class="official" title="官职">丞相</span>事，何请。"</span><span class="person" title="人名">灌夫</span>亦持<span class="official" title="官职">丞相</span>阴事，为奸利，受<span class="person" title="人名">淮南王</span>金与语言。宾客居间，遂止，俱解。</p>

<h2><a href="#pn-5" id="pn-5" class="para-num" title="点击复制链接">5</a> 丞相娶燕王女宴会失礼</h2>

<h3><a href="#pn-5.1" id="pn-5.1" class="para-num" title="点击复制链接">5.1</a> 宴会上灌夫失礼</h3>

<p>夏，<span class="official" title="官职">丞相</span>取<span class="person" title="人名">燕王</span>女为夫人，有<span class="person" title="人名">太后</span>诏，召列侯宗室皆往贺。<span class="official" title="官职">魏其侯</span>过<span class="person" title="人名">灌夫</span>，欲与俱。<span class="person" title="人名">夫</span>谢曰：<span class="quoted">"<span class="person" title="人名">夫</span>数以酒失得过<span class="official" title="官职">丞相</span>，<span class="official" title="官职">丞相</span>今者又与<span class="person" title="人名">夫</span>有郄。"</span><span class="official" title="官职">魏其</span>曰：<span class="quoted">"事已解。"</span>彊与俱。饮酒酣，<span class="official" title="官职">武安</span>起为寿，坐皆避席伏。已<span class="official" title="官职">魏其侯</span>为寿，独故人避席耳，馀半膝席。<span class="person" title="人名">灌夫</span>不悦。起行酒，至<span class="official" title="官职">武安</span>，<span class="official" title="官职">武安</span>膝席曰：<span class="quoted">"不能满觞。"</span><span class="person" title="人名">夫</span>怒，因嘻笑曰：<span class="quoted">"将军贵人也，属之！"</span>时<span class="official" title="官职">武安</span>不肯。行酒次至<span class="official" title="官职">临汝侯</span>，<span class="official" title="官职">临汝侯</span>方与<span class="person" title="人名">程不识</span>耳语，又不避席。<span class="person" title="人名">夫</span>无所发怒，乃骂<span class="official" title="官职">临汝侯</span>曰：<span class="quoted">"生平毁<span class="person" title="人名">程不识</span>不直一钱，今日长者为寿，乃效女兒呫嗫耳语！"</span><span class="official" title="官职">武安</span>谓<span class="person" title="人名">灌夫</span>曰：<span class="quoted">"<span class="person" title="人名">程</span><span class="person" title="人名">李</span>俱<span class="official" title="官职">东西宫卫尉</span>，今众辱<span class="person" title="人名">程</span>将军，<span class="person" title="人名">仲孺</span>独不为<span class="person" title="人名">李</span>将军地乎？"</span><span class="person" title="人名">灌夫</span>曰：<span class="quoted">"今日斩头陷匈，何知<span class="person" title="人名">程</span><span class="person" title="人名">李</span>乎！"</span>坐乃起更衣，稍稍去。<span class="official" title="官职">魏其侯</span>去，麾<span class="person" title="人名">灌夫</span>出。<span class="official" title="官职">武安</span>遂怒曰：<span class="quoted">"此吾骄<span class="person" title="人名">灌夫</span>罪。"</span>乃令骑留<span class="person" title="人名">灌夫</span>。<span class="person" title="人名">灌夫</span>欲出不得。<span class="person" title="人名">籍福</span>起为谢，案<span class="person" title="人名">灌夫</span>项令谢。<span class="person" title="人名">夫</span>愈怒，不肯谢。<span class="official" title="官职">武安</span>乃麾骑缚<span class="person" title="人名">夫</span>置传舍，召<span class="official" title="官职">长史</span>曰：<span class="quoted">"今日召宗室，有诏。"</span>劾<span class="person" title="人名">灌夫</span>骂坐不敬，系居室。遂按其前事，遣吏分曹逐捕诸<span class="person" title="人名">灌</span>氏支属，皆得<span class="institution" title="制度">弃市</span>罪。<span class="official" title="官职">魏其侯</span>大媿，为资使宾客请，莫能解。<span class="official" title="官职">武安</span>吏皆为耳目，诸<span class="person" title="人名">灌</span>氏皆亡匿，<span class="person" title="人名">夫</span>系，遂不得告言<span class="official" title="官职">武安</span>阴事。</p>

<h3><a href="#pn-5.2" id="pn-5.2" class="para-num" title="点击复制链接">5.2</a> 魏其上书救灌夫</h3>

<p><span class="official" title="官职">魏其</span>锐身为救<span class="person" title="人名">灌夫</span>。夫人谏<span class="official" title="官职">魏其</span>曰：<span class="quoted">"<span class="official" title="官职">灌将军</span>得罪<span class="official" title="官职">丞相</span>，与<span class="person" title="人名">太后</span>家忤，宁可救邪？"</span><span class="official" title="官职">魏其侯</span>曰：<span class="quoted">"侯自我得之，自我捐之，无所恨。且终不令<span class="person" title="人名">灌仲孺</span>独死，<span class="person" title="人名">婴</span>独生。"</span>乃匿其家，窃出上书。立召入，具言<span class="person" title="人名">灌夫</span>醉饱事，不足诛。上然之，赐<span class="official" title="官职">魏其</span>食，曰：<span class="quoted">"东朝廷辩之。"</span></p>

<h3><a href="#pn-5.3" id="pn-5.3" class="para-num" title="点击复制链接">5.3</a> 东朝廷辩</h3>

<p><span class="official" title="官职">魏其</span>之东朝，盛推<span class="person" title="人名">灌夫</span>之善，言其醉饱得过，乃<span class="official" title="官职">丞相</span>以他事诬罪之。<span class="official" title="官职">武安</span>又盛毁<span class="person" title="人名">灌夫</span>所为横恣，罪逆不道。<span class="official" title="官职">魏其</span>度不可柰何，因言<span class="official" title="官职">丞相</span>短。<span class="official" title="官职">武安</span>曰：<span class="quoted">"天下幸而安乐无事，<span class="person" title="人名">蚡</span>得为肺腑，所好音乐<span class="flora-fauna" title="动植物">狗</span><span class="flora-fauna" title="动植物">马</span>田宅。<span class="person" title="人名">蚡</span>所爱倡优巧匠之属，不如<span class="official" title="官职">魏其</span>、<span class="person" title="人名">灌夫</span>日夜招聚天下豪桀壮士与论议，腹诽而心谤，不仰视天而俯画地，辟倪两宫间，幸天下有变，而欲有大功。臣乃不知<span class="official" title="官职">魏其</span>等所为。"</span>於是上问朝臣：<span class="quoted">"两人孰是？"</span><span class="official" title="官职">御史大夫</span><span class="person" title="人名">韩安国</span>曰：<span class="quoted">"<span class="official" title="官职">魏其</span>言<span class="person" title="人名">灌夫</span>父死事，身荷<span class="artifact" title="器物/书名">戟</span>驰入不测之<span class="dynasty" title="朝代/氏族">吴</span>军，身被<span class="time" title="时间">数十</span>创，名冠三军，此天下壮士，非有大恶，争杯酒，不足引他过以诛也。<span class="official" title="官职">魏其</span>言是也。<span class="official" title="官职">丞相</span>亦言<span class="person" title="人名">灌夫</span>通奸猾，侵细民，家累巨万，横恣<span class="place" title="地名">颍川</span>，凌轹宗室，侵犯骨肉，此所谓'枝大於本，胫大於股，不折必披'，<span class="official" title="官职">丞相</span>言亦是。唯明主裁之。"</span><span class="official" title="官职">主爵都尉</span><span class="person" title="人名">汲黯</span>是<span class="official" title="官职">魏其</span>。<span class="official" title="官职">内史</span><span class="person" title="人名">郑当时</span>是<span class="official" title="官职">魏其</span>，後不敢坚对。馀皆莫敢对。上怒<span class="official" title="官职">内史</span>曰：<span class="quoted">"公平生数言<span class="official" title="官职">魏其</span>、<span class="official" title="官职">武安</span>长短，今日廷论，局趣效辕下驹，吾并斩若属矣。"</span>即罢起入，上食<span class="person" title="人名">太后</span>。<span class="person" title="人名">太后</span>亦已使人候伺，具以告<span class="person" title="人名">太后</span>。<span class="person" title="人名">太后</span>怒，不食，曰：<span class="quoted">"今我在也，而人皆藉吾弟，令我百岁後，皆<span class="flora-fauna" title="动植物">鱼</span>肉之矣。且帝宁能为石人邪！此特帝在，即录录，设百岁後，是属宁有可信者乎？"</span>上谢曰：<span class="quoted">"俱宗室外家，故廷辩之。不然，此一狱吏所决耳。"</span>是时<span class="official" title="官职">郎中令</span><span class="person" title="人名">石建</span>为上别言两人事。</p>

<h3><a href="#pn-5.4" id="pn-5.4" class="para-num" title="点击复制链接">5.4</a> 武安悔不用韩安国计</h3>

<p><span class="official" title="官职">武安</span>已罢朝，出止<span class="artifact" title="器物/书名">车</span>门，召<span class="person" title="人名">韩</span><span class="official" title="官职">御史大夫</span>载，怒曰：<span class="quoted">"与<span class="person" title="人名">长孺</span>共一老秃翁，何为首鼠两端？"</span><span class="person" title="人名">韩</span><span class="official" title="官职">御史</span>良久谓<span class="official" title="官职">丞相</span>曰：<span class="quoted">"君何不自喜？夫<span class="official" title="官职">魏其</span>毁君，君当免冠解印绶归，曰'臣以肺腑幸得待罪，固非其任，<span class="official" title="官职">魏其</span>言皆是'。如此，上必多君有让，不废君。<span class="official" title="官职">魏其</span>必内愧，杜门齰舌自杀。今人毁君，君亦毁人，譬如贾竖女子争言，何其无大体也！"</span><span class="official" title="官职">武安</span>谢罪曰：<span class="quoted">"争时急，不知出此。"</span></p>

<h2><a href="#pn-6" id="pn-6" class="para-num" title="点击复制链接">6</a> 魏其灌夫之死</h2>

<p>於是上使<span class="official" title="官职">御史</span>簿责<span class="official" title="官职">魏其</span>所言<span class="person" title="人名">灌夫</span>，颇不雠，欺谩。劾系都司空。<span class="person" title="人名">孝景</span>时，<span class="official" title="官职">魏其</span>常受遗诏，曰<span class="quoted">"事有不便，以便宜论上"</span>。及系，<span class="person" title="人名">灌夫</span>罪至族，事日急，诸公莫敢复明言於上。<span class="official" title="官职">魏其</span>乃使昆弟子上书言之，幸得复召见。书奏上，而案<span class="institution" title="制度">尚书大行</span>无遗诏。诏书独藏<span class="official" title="官职">魏其</span>家，家丞封。乃劾<span class="official" title="官职">魏其</span>矫先帝诏，罪当<span class="institution" title="制度">弃市</span>。<span class="time" title="时间">五年</span><span class="time" title="时间">十月</span>，悉论<span class="person" title="人名">灌夫</span>及家属。<span class="official" title="官职">魏其</span>良久乃闻，闻即恚，病痱，不食欲死。或闻上无意杀<span class="official" title="官职">魏其</span>，<span class="official" title="官职">魏其</span>复食，治病，议定不死矣。乃有蜚语为恶言闻上，故以<span class="time" title="时间">十二月</span>晦论<span class="institution" title="制度">弃市</span><span class="place" title="地名">渭城</span>。</p>

<p>其春，<span class="official" title="官职">武安侯</span>病，专呼服谢罪。使巫视鬼者视之，见<span class="official" title="官职">魏其</span>、<span class="person" title="人名">灌夫</span>共守，欲杀之。竟死。子<span class="person" title="人名">恬</span>嗣。<span class="time" title="时间">元朔三年</span>，<span class="official" title="官职">武安侯</span>坐衣襜褕入宫，不敬。</p>

<p><span class="person" title="人名">淮南王</span><span class="person" title="人名">安</span>谋反觉，治。王前朝，<span class="official" title="官职">武安侯</span>为<span class="official" title="官职">太尉</span>，时迎王至<span class="place" title="地名">霸上</span>，谓王曰：<span class="quoted">"上未有<span class="official" title="官职">太子</span>，大王最贤，<span class="person" title="人名">高祖</span>孙，即宫<span class="artifact" title="器物/书名">车</span>晏驾，非大王立当谁哉！"</span><span class="person" title="人名">淮南王</span>大喜，厚遗金财物。上自<span class="official" title="官职">魏其</span>时不直<span class="official" title="官职">武安</span>，特为<span class="person" title="人名">太后</span>故耳。及闻<span class="person" title="人名">淮南王</span>金事，上曰：<span class="quoted">"使<span class="official" title="官职">武安侯</span>在者，族矣。"</span></p>

<h2><a href="#pn-7" id="pn-7" class="para-num" title="点击复制链接">7</a> <span class="person" title="人名">太史公</span>曰</h2>

<p><span class="person" title="人名">太史公</span>曰：<span class="official" title="官职">魏其</span>、<span class="official" title="官职">武安</span>皆以外戚重，<span class="person" title="人名">灌夫</span>用一时决筴而名显。<span class="official" title="官职">魏其</span>之举以<span class="dynasty" title="朝代/氏族">吴</span><span class="dynasty" title="朝代/氏族">楚</span>，<span class="official" title="官职">武安</span>之贵在日月之际。然<span class="official" title="官职">魏其</span>诚不知时变，<span class="person" title="人名">灌夫</span>无术而不逊，两人相翼，乃成祸乱。<span class="official" title="官职">武安</span>负贵而好权，杯酒责望，陷彼两贤。呜呼哀哉！迁怒及人，命亦不延。众庶不载，竟被恶言。呜呼哀哉！祸所从来矣！</p>

<h2><a href="#pn-8" id="pn-8" class="para-num" title="点击复制链接">8</a> 赞诗</h2>

<p><span class="person" title="人名">窦婴</span>、<span class="person" title="人名">田蚡</span>，势利相雄。咸倚外戚，或恃军功。<span class="person" title="人名">灌夫</span>自喜，引重其中。意气杯酒，辟睨两宫。事竟不直，冤哉二公！</p>

<nav class="chapter-nav">
    <a href="../index.html" class="nav-home">回到主页</a>
    <a href="106_吴王濞列传.html" class="nav-prev">← 上一页</a>
    <a href="108_韩长孺列传.html" class="nav-next">下一页 →</a>
</nav>
</body>
</html>
