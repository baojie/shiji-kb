<!DOCTYPE html>

<html lang="zh-CN">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<title>083_鲁仲连邹阳列传.tagged</title>
<link href="../css/shiji-styles.css" rel="stylesheet"/>
<link href="../css/chapter-nav.css" rel="stylesheet"/>
<script src="../js/purple-numbers.js"></script>
</head>
<body>
<nav class="chapter-nav">
<a class="nav-home" href="../docs/index.html">回到主页</a>
<a class="nav-prev" href="082_田单列传.tagged.html">← 上一页</a>
<a class="nav-next" href="101_袁盎晁错列传.tagged.html">下一页 →</a>
</nav>
<h1><a class="para-num" href="#pn-0" id="pn-0" title="点击复制链接">0</a> 鲁仲连邹阳列传 <a class="original-text-link" href="../original_text/083_鲁仲连邹阳列传.txt">原文</a></h1>
<h2 id="section-鲁仲连">鲁仲连</h2>
<h3 id="section-人物概述">人物概述</h3>
<p><a class="para-num" href="#pn-1.1" id="pn-1.1" title="点击复制链接">1.1</a> <span class="person" title="人名">鲁仲连</span>者，<span class="dynasty" title="朝代/氏族">齐</span>人也。</p>
<p><a class="para-num" href="#pn-1.2" id="pn-1.2" title="点击复制链接">1.2</a> 好奇伟俶傥之画策，而不肯仕宦任职，好持高节。</p>
<p><a class="para-num" href="#pn-1.3" id="pn-1.3" title="点击复制链接">1.3</a> 游於<span class="dynasty" title="朝代/氏族">赵</span>。</p>
<h3 id="section-邯郸解围">邯郸解围</h3>
<h4>秦围邯郸</h4>
<p><a class="para-num" href="#pn-2.1" id="pn-2.1" title="点击复制链接">2.1</a> <span class="time" title="时间">赵孝成王时</span>，而<span class="dynasty" title="朝代/氏族">秦王</span>使<span class="person" title="人名">白起</span>破<span class="dynasty" title="朝代/氏族">赵</span><span class="place" title="地名">长平</span>之军前後四十馀万，<span class="dynasty" title="朝代/氏族">秦</span>兵遂东围<span class="place" title="地名">邯郸</span>。</p>
<p><a class="para-num" href="#pn-2.2" id="pn-2.2" title="点击复制链接">2.2</a> <span class="dynasty" title="朝代/氏族">赵王</span>恐，诸侯之救兵莫敢击<span class="dynasty" title="朝代/氏族">秦</span>军。</p>
<p><a class="para-num" href="#pn-2.3" id="pn-2.3" title="点击复制链接">2.3</a> <span class="dynasty" title="朝代/氏族">魏</span><span class="official" title="官职">安釐王</span>使<span class="official" title="官职">将军</span><span class="person" title="人名">晋鄙</span>救<span class="dynasty" title="朝代/氏族">赵</span>，畏<span class="dynasty" title="朝代/氏族">秦</span>，止於<span class="place" title="地名">荡阴</span>不进。</p>
<h4>新垣衍建议</h4>
<p><a class="para-num" href="#pn-2.4" id="pn-2.4" title="点击复制链接">2.4</a> <span class="dynasty" title="朝代/氏族">魏王</span>使<span class="official" title="官职">客将军</span><span class="person" title="人名">新垣衍</span>间入<span class="place" title="地名">邯郸</span>，因<span class="official" title="官职">平原君</span>谓<span class="dynasty" title="朝代/氏族">赵王</span>曰：</p>
<blockquote>
NOTE: 新垣衍建议<br/>
<span class="quoted">"<span class="dynasty" title="朝代/氏族">秦</span>所为急围<span class="dynasty" title="朝代/氏族">赵</span>者，前与<span class="dynasty" title="朝代/氏族">齐</span><span class="official" title="官职">湣王</span>争彊为帝，已而复归帝；今<span class="dynasty" title="朝代/氏族">齐</span>已益弱，方今唯<span class="dynasty" title="朝代/氏族">秦</span>雄天下，此非必贪<span class="place" title="地名">邯郸</span>，其意欲复求为帝。<span class="dynasty" title="朝代/氏族">赵</span>诚发使尊<span class="dynasty" title="朝代/氏族">秦</span><span class="official" title="官职">昭王</span>为帝，<span class="dynasty" title="朝代/氏族">秦</span>必喜，罢兵去。"</span><br/>
</blockquote>
<p><a class="para-num" href="#pn-2.5" id="pn-2.5" title="点击复制链接">2.5</a> <span class="official" title="官职">平原君</span>犹预未有所决。</p>
<h4>鲁连介入</h4>
<p><a class="para-num" href="#pn-3.1" id="pn-3.1" title="点击复制链接">3.1</a> 此时<span class="person" title="人名">鲁仲连</span>適游<span class="dynasty" title="朝代/氏族">赵</span>，会<span class="dynasty" title="朝代/氏族">秦</span>围<span class="dynasty" title="朝代/氏族">赵</span>，闻<span class="dynasty" title="朝代/氏族">魏</span>将欲令<span class="dynasty" title="朝代/氏族">赵</span>尊<span class="dynasty" title="朝代/氏族">秦</span>为帝，乃见<span class="official" title="官职">平原君</span>曰：</p>
<blockquote>
<span class="quoted">"事将柰何？"</span><br/>
</blockquote>
<p><a class="para-num" href="#pn-3.2" id="pn-3.2" title="点击复制链接">3.2</a> <span class="official" title="官职">平原君</span>曰：</p>
<blockquote>
NOTE: 平原君困境<br/>
<span class="quoted">"胜也何敢言事！前亡四十万之众於外，今又内围<span class="place" title="地名">邯郸</span>而不能去。<span class="dynasty" title="朝代/氏族">魏王</span>使<span class="official" title="官职">客将军</span><span class="person" title="人名">新垣衍</span>令<span class="dynasty" title="朝代/氏族">赵</span>帝<span class="dynasty" title="朝代/氏族">秦</span>，今其人在是。胜也何敢言事！"</span><br/>
</blockquote>
<p><a class="para-num" href="#pn-3.3" id="pn-3.3" title="点击复制链接">3.3</a> <span class="person" title="人名">鲁仲连</span>曰：</p>
<blockquote>
<span class="quoted">"吾始以君为天下之贤公子也，吾乃今然後知君非天下之贤公子也。梁客<span class="person" title="人名">新垣衍</span>安在？吾请为君责而归之。"</span><br/>
</blockquote>
<p><a class="para-num" href="#pn-3.4" id="pn-3.4" title="点击复制链接">3.4</a> <span class="official" title="官职">平原君</span>曰：</p>
<blockquote>
<span class="quoted">"胜请为绍介而见之於先生。"</span><br/>
</blockquote>
<p><a class="para-num" href="#pn-3.5" id="pn-3.5" title="点击复制链接">3.5</a> <span class="official" title="官职">平原君</span>遂见<span class="person" title="人名">新垣衍</span>曰：</p>
<blockquote>
<span class="quoted">"东国有<span class="person" title="人名">鲁仲连</span>先生者，今其人在此，胜请为绍介，交之於将军。"</span><br/>
</blockquote>
<p><a class="para-num" href="#pn-3.6" id="pn-3.6" title="点击复制链接">3.6</a> <span class="person" title="人名">新垣衍</span>曰：</p>
<blockquote>
<span class="quoted">"吾闻<span class="person" title="人名">鲁仲连</span>先生，<span class="dynasty" title="朝代/氏族">齐</span>国之高士也。衍人臣也，使事有职，吾不原见<span class="person" title="人名">鲁仲连</span>先生。"</span><br/>
</blockquote>
<p><a class="para-num" href="#pn-3.7" id="pn-3.7" title="点击复制链接">3.7</a> <span class="official" title="官职">平原君</span>曰：</p>
<blockquote>
<span class="quoted">"胜既已泄之矣。"</span><br/>
</blockquote>
<p><a class="para-num" href="#pn-3.8" id="pn-3.8" title="点击复制链接">3.8</a> <span class="person" title="人名">新垣衍</span>许诺。</p>
<h4>辩论帝秦之害</h4>
<p><a class="para-num" href="#pn-4.1" id="pn-4.1" title="点击复制链接">4.1</a> <span class="person" title="人名">鲁连</span>见<span class="person" title="人名">新垣衍</span>而无言。</p>
<p><a class="para-num" href="#pn-4.2" id="pn-4.2" title="点击复制链接">4.2</a> <span class="person" title="人名">新垣衍</span>曰：</p>
<blockquote>
<span class="quoted">"吾视居此围城之中者，皆有求於<span class="official" title="官职">平原君</span>者也；今吾观先生之玉貌，非有求於<span class="official" title="官职">平原君</span>者也，曷为久居此围城之中而不去？"</span><br/>
</blockquote>
<p><a class="para-num" href="#pn-4.3" id="pn-4.3" title="点击复制链接">4.3</a> <span class="person" title="人名">鲁仲连</span>曰：</p>
<blockquote>
NOTE: 鲁连表明心迹<br/>
<span class="quoted">"世以<span class="person" title="人名">鲍焦</span>为无从颂而死者，皆非也。众人不知，则为一身。彼<span class="dynasty" title="朝代/氏族">秦</span>者，弃<span class="institution" title="制度">礼义</span>而上首功之国也，权使其士，虏使其民。彼即肆然而为帝，过而为政於天下，则连有蹈<span class="place" title="地名">东海</span>而死耳，吾不忍为之民也。所为见将军者，欲以助<span class="dynasty" title="朝代/氏族">赵</span>也。"</span><br/>
</blockquote>
<p><a class="para-num" href="#pn-5.1" id="pn-5.1" title="点击复制链接">5.1</a> <span class="person" title="人名">新垣衍</span>曰：</p>
<blockquote>
<span class="quoted">"先生助之将柰何？"</span><br/>
</blockquote>
<p><a class="para-num" href="#pn-5.2" id="pn-5.2" title="点击复制链接">5.2</a> <span class="person" title="人名">鲁连</span>曰：</p>
<blockquote>
<span class="quoted">"吾将使<span class="dynasty" title="朝代/氏族">梁</span>及<span class="dynasty" title="朝代/氏族">燕</span>助之，<span class="dynasty" title="朝代/氏族">齐</span>、<span class="dynasty" title="朝代/氏族">楚</span>则固助之矣。"</span><br/>
</blockquote>
<p><a class="para-num" href="#pn-5.3" id="pn-5.3" title="点击复制链接">5.3</a> <span class="person" title="人名">新垣衍</span>曰：</p>
<blockquote>
<span class="quoted">"<span class="dynasty" title="朝代/氏族">燕</span>则吾请以从矣；若乃<span class="dynasty" title="朝代/氏族">梁</span>者，则吾乃<span class="dynasty" title="朝代/氏族">梁</span>人也，先生恶能使<span class="dynasty" title="朝代/氏族">梁</span>助之？"</span><br/>
</blockquote>
<p><a class="para-num" href="#pn-5.4" id="pn-5.4" title="点击复制链接">5.4</a> <span class="person" title="人名">鲁连</span>曰：</p>
<blockquote>
<span class="quoted">"<span class="dynasty" title="朝代/氏族">梁</span>未睹<span class="dynasty" title="朝代/氏族">秦</span>称帝之害故耳。使<span class="dynasty" title="朝代/氏族">梁</span>睹<span class="dynasty" title="朝代/氏族">秦</span>称帝之害，则必助<span class="dynasty" title="朝代/氏族">赵</span>矣。"</span><br/>
</blockquote>
<h4>列举称帝之害</h4>
<p><a class="para-num" href="#pn-6.1" id="pn-6.1" title="点击复制链接">6.1</a> <span class="person" title="人名">新垣衍</span>曰：</p>
<blockquote>
<span class="quoted">"<span class="dynasty" title="朝代/氏族">秦</span>称帝之害何如？"</span><br/>
</blockquote>
<p><a class="para-num" href="#pn-6.2" id="pn-6.2" title="点击复制链接">6.2</a> <span class="person" title="人名">鲁连</span>曰：</p>
<blockquote>
NOTE: 齐朝周之辱<br/>
<span class="quoted">"昔者<span class="dynasty" title="朝代/氏族">齐</span><span class="official" title="官职">威王</span>尝为<span class="institution" title="制度">仁义</span>矣，率天下诸侯而朝<span class="dynasty" title="朝代/氏族">周</span>。<span class="dynasty" title="朝代/氏族">周</span>贫且微，诸侯莫朝，而<span class="dynasty" title="朝代/氏族">齐</span>独朝之。居岁馀，<span class="time" title="时间">周烈王</span>崩，<span class="dynasty" title="朝代/氏族">齐</span>後往，<span class="dynasty" title="朝代/氏族">周</span>怒，赴於<span class="dynasty" title="朝代/氏族">齐</span>曰：'天崩地坼，<span class="official" title="官职">天子</span>下席。东籓之臣因<span class="dynasty" title="朝代/氏族">齐</span>後至，则斮。'<span class="dynasty" title="朝代/氏族">齐</span><span class="official" title="官职">威王</span>勃然怒曰：'叱嗟，而母婢也！'卒为天下笑。故生则朝<span class="dynasty" title="朝代/氏族">周</span>，死则叱之，诚不忍其求也。彼<span class="official" title="官职">天子</span>固然，其无足怪。"</span><br/>
</blockquote>
<p><a class="para-num" href="#pn-7.1" id="pn-7.1" title="点击复制链接">7.1</a> <span class="person" title="人名">新垣衍</span>曰：</p>
<blockquote>
<span class="quoted">"先生独不见夫仆乎？十人而从一人者，宁力不胜而智不若邪？畏之也。"</span><br/>
</blockquote>
<p><a class="para-num" href="#pn-7.2" id="pn-7.2" title="点击复制链接">7.2</a> <span class="person" title="人名">鲁仲连</span>曰：</p>
<blockquote>
<span class="quoted">"呜呼！<span class="dynasty" title="朝代/氏族">梁</span>之比於<span class="dynasty" title="朝代/氏族">秦</span>若仆邪？"</span><br/>
</blockquote>
<p><a class="para-num" href="#pn-7.3" id="pn-7.3" title="点击复制链接">7.3</a> <span class="person" title="人名">新垣衍</span>曰：</p>
<blockquote>
<span class="quoted">"然。"</span><br/>
</blockquote>
<p><a class="para-num" href="#pn-7.4" id="pn-7.4" title="点击复制链接">7.4</a> <span class="person" title="人名">鲁连</span>曰：</p>
<blockquote>
<span class="quoted">"吾将使<span class="dynasty" title="朝代/氏族">秦王</span>烹醢<span class="dynasty" title="朝代/氏族">梁王</span>。"</span><br/>
</blockquote>
<p><a class="para-num" href="#pn-7.5" id="pn-7.5" title="点击复制链接">7.5</a> <span class="person" title="人名">新垣衍</span>怏然不悦，曰：</p>
<blockquote>
<span class="quoted">"噫嘻，亦太甚矣先生之言也！先生又恶能使<span class="dynasty" title="朝代/氏族">秦王</span>烹醢<span class="dynasty" title="朝代/氏族">梁王</span>？"</span><br/>
</blockquote>
<p><a class="para-num" href="#pn-7.6" id="pn-7.6" title="点击复制链接">7.6</a> <span class="person" title="人名">鲁仲鲁</span>曰：</p>
<blockquote>
NOTE: 纣之三公、齐湣王之辱<br/>
<span class="quoted">"固也，吾将言之。昔者<span class="person" title="人名">九侯</span>、<span class="person" title="人名">鄂侯</span>、<span class="official" title="官职">文王</span>，<span class="dynasty" title="朝代/氏族">纣</span>之三公也。<span class="person" title="人名">九侯</span>有子而好，献之於<span class="dynasty" title="朝代/氏族">纣</span>，<span class="dynasty" title="朝代/氏族">纣</span>以为恶，醢<span class="person" title="人名">九侯</span>。<span class="person" title="人名">鄂侯</span>争之彊，辩之疾，故脯<span class="person" title="人名">鄂侯</span>。<span class="official" title="官职">文王</span>闻之，喟然而叹，故拘之<span class="place" title="地名">牖里</span>之库<span class="time" title="时间">百日</span>，欲令之死。曷为与人俱称王，卒就脯醢之地？<span class="dynasty" title="朝代/氏族">齐</span><span class="official" title="官职">湣王</span>之<span class="place" title="地名">鲁</span>，<span class="person" title="人名">夷维子</span>为执策而从，谓<span class="place" title="地名">鲁</span>人曰：'子将何以待吾君？'<span class="place" title="地名">鲁</span>人曰：'吾将以十<span class="institution" title="制度">太牢</span>待子之君。'<span class="person" title="人名">夷维子</span>曰：'子安取礼而来吾君？彼吾君者，<span class="official" title="官职">天子</span>也。<span class="official" title="官职">天子</span><span class="institution" title="制度">巡狩</span>，诸侯辟舍，纳<span class="artifact" title="器物/书名">筦籥</span>，摄衽抱<span class="artifact" title="器物/书名">机</span>，视膳於堂下，<span class="official" title="官职">天子</span>已食，乃退而听朝也。'<span class="place" title="地名">鲁</span>人投其<span class="artifact" title="器物/书名">籥</span>，不果纳。不得入於<span class="place" title="地名">鲁</span>，将之<span class="place" title="地名">薛</span>，假途於<span class="dynasty" title="朝代/氏族">邹</span>。当是时，<span class="dynasty" title="朝代/氏族">邹</span>君死，<span class="official" title="官职">湣王</span>欲入吊，<span class="person" title="人名">夷维子</span>谓<span class="dynasty" title="朝代/氏族">邹</span>之孤曰：'<span class="official" title="官职">天子</span>吊，主人必将倍殡棺，设北面於南方，然后<span class="official" title="官职">天子</span>南面吊也。'<span class="dynasty" title="朝代/氏族">邹</span>之群臣曰：'必若此，吾将伏<span class="artifact" title="器物/书名">剑</span>而死。'固不敢入於<span class="dynasty" title="朝代/氏族">邹</span>。<span class="dynasty" title="朝代/氏族">邹</span>、<span class="place" title="地名">鲁</span>之臣，生则不得事养，死则不得赙襚，然且欲行<span class="official" title="官职">天子</span>之礼於<span class="dynasty" title="朝代/氏族">邹</span>、<span class="place" title="地名">鲁</span>，<span class="dynasty" title="朝代/氏族">邹</span>、<span class="place" title="地名">鲁</span>之臣不果纳。今<span class="dynasty" title="朝代/氏族">秦</span>万乘之国也，<span class="dynasty" title="朝代/氏族">梁</span>亦万乘之国也。俱据万乘之国，各有称王之名，睹其一战而胜，欲从而帝之，是使<span class="dynasty" title="朝代/氏族">三晋</span>之<span class="official" title="官职">大臣</span>不如<span class="dynasty" title="朝代/氏族">邹</span>、<span class="place" title="地名">鲁</span>之仆妾也。且<span class="dynasty" title="朝代/氏族">秦</span>无已而帝，则且变易诸侯之<span class="official" title="官职">大臣</span>。彼将夺其所不肖而与其所贤，夺其所憎而与其所爱。彼又将使其子女谗妾为诸侯妃姬。处<span class="dynasty" title="朝代/氏族">梁</span>之宫。<span class="dynasty" title="朝代/氏族">梁王</span>安得晏然而已乎？而将军又何以得故宠乎？"</span><br/>
</blockquote>
<h4>新垣衍服</h4>
<p><a class="para-num" href="#pn-8.1" id="pn-8.1" title="点击复制链接">8.1</a> 於是<span class="person" title="人名">新垣衍</span>起，再拜谢曰：</p>
<blockquote>
<span class="quoted">"始以先生为庸人，吾乃今日知先生为天下之士也。吾请出，不敢复言帝<span class="dynasty" title="朝代/氏族">秦</span>。"</span><br/>
</blockquote>
<p><a class="para-num" href="#pn-8.2" id="pn-8.2" title="点击复制链接">8.2</a> <span class="dynasty" title="朝代/氏族">秦</span>将闻之，为卻军<span class="time" title="时间">五十里</span>。</p>
<p><a class="para-num" href="#pn-8.3" id="pn-8.3" title="点击复制链接">8.3</a> 適会<span class="dynasty" title="朝代/氏族">魏</span><span class="official" title="官职">公子</span><span class="person" title="人名">无忌</span>夺<span class="person" title="人名">晋鄙</span>军以救<span class="dynasty" title="朝代/氏族">赵</span>，击<span class="dynasty" title="朝代/氏族">秦</span>军，<span class="dynasty" title="朝代/氏族">秦</span>军遂引而去。</p>
<h4>辞让不受封</h4>
<p><a class="para-num" href="#pn-9.1" id="pn-9.1" title="点击复制链接">9.1</a> 於是<span class="official" title="官职">平原君</span>欲封<span class="person" title="人名">鲁连</span>，<span class="person" title="人名">鲁连</span>辞让者三，终不肯受。</p>
<p><a class="para-num" href="#pn-9.2" id="pn-9.2" title="点击复制链接">9.2</a> <span class="official" title="官职">平原君</span>乃置酒，酒酣起前，以千金为<span class="person" title="人名">鲁连</span>寿。</p>
<p><a class="para-num" href="#pn-9.3" id="pn-9.3" title="点击复制链接">9.3</a> <span class="person" title="人名">鲁连</span>笑曰：</p>
<blockquote>
NOTE: 鲁连高节<br/>
<span class="quoted">"所贵於天下之士者，为人排患释难解纷乱而无取也。即有取者，是商贾之事也，而连不忍为也。"</span><br/>
</blockquote>
<p><a class="para-num" href="#pn-9.4" id="pn-9.4" title="点击复制链接">9.4</a> 遂辞<span class="official" title="官职">平原君</span>而去，终身不复见。</p>
<h3 id="section-聊城书谏">聊城书谏</h3>
<h4>燕将守聊城</h4>
<p><a class="para-num" href="#pn-10.1" id="pn-10.1" title="点击复制链接">10.1</a> 其後<span class="time" title="时间">二十馀年</span>，<span class="dynasty" title="朝代/氏族">燕</span>将攻下<span class="place" title="地名">聊城</span>，<span class="place" title="地名">聊城</span>人或谗之<span class="dynasty" title="朝代/氏族">燕</span>，<span class="dynasty" title="朝代/氏族">燕</span>将惧诛，因保守<span class="place" title="地名">聊城</span>，不敢归。</p>
<p><a class="para-num" href="#pn-10.2" id="pn-10.2" title="点击复制链接">10.2</a> <span class="dynasty" title="朝代/氏族">齐</span><span class="person" title="人名">田单</span>攻<span class="place" title="地名">聊城</span>岁馀，士卒多死而<span class="place" title="地名">聊城</span>不下。</p>
<p><a class="para-num" href="#pn-10.3" id="pn-10.3" title="点击复制链接">10.3</a> <span class="person" title="人名">鲁连</span>乃为书，约之矢以射城中，遗<span class="dynasty" title="朝代/氏族">燕</span>将。</p>
<h4>鲁连书</h4>
<p><a class="para-num" href="#pn-10.4" id="pn-10.4" title="点击复制链接">10.4</a> 书曰：</p>
<blockquote>
NOTE: 鲁连书谏（第一段）<br/>
<span class="quoted">"吾闻之，智者不倍时而弃利，勇士不却死而灭名，忠臣不先身而後君。今公行一朝之忿，不顾<span class="dynasty" title="朝代/氏族">燕王</span>之无臣，非忠也；杀身亡<span class="place" title="地名">聊城</span>，而威不信於<span class="dynasty" title="朝代/氏族">齐</span>，非勇也；功败名灭，後世无称焉，非智也。三者世主不臣，说士不载，故智者不再计，勇士不怯死。今死生荣辱，贵贱尊卑，此时不再至，原公详计而无与俗同。"</span><br/>
</blockquote>
<p><a class="para-num" href="#pn-10.5" id="pn-10.5" title="点击复制链接">10.5</a> 书曰：</p>
<blockquote>
NOTE: 鲁连书谏（第二段）<br/>
<span class="quoted">"且<span class="dynasty" title="朝代/氏族">楚</span>攻<span class="dynasty" title="朝代/氏族">齐</span>之<span class="place" title="地名">南阳</span>，<span class="dynasty" title="朝代/氏族">魏</span>攻<span class="place" title="地名">平陆</span>，而<span class="dynasty" title="朝代/氏族">齐</span>无南面之心，以为亡<span class="place" title="地名">南阳</span>之害小，不如得<span class="place" title="地名">济北</span>之利大，故定计审处之。今<span class="dynasty" title="朝代/氏族">秦</span>人下兵，<span class="dynasty" title="朝代/氏族">魏</span>不敢东面；衡<span class="dynasty" title="朝代/氏族">秦</span>之势成，<span class="dynasty" title="朝代/氏族">楚</span>国之形危；<span class="dynasty" title="朝代/氏族">齐</span>弃<span class="place" title="地名">南阳</span>，断右壤，定<span class="place" title="地名">济北</span>，计犹且为之也。且夫<span class="dynasty" title="朝代/氏族">齐</span>之必决於<span class="place" title="地名">聊城</span>，公勿再计。今<span class="dynasty" title="朝代/氏族">楚</span>、<span class="dynasty" title="朝代/氏族">魏</span>交退於<span class="dynasty" title="朝代/氏族">齐</span>，而<span class="dynasty" title="朝代/氏族">燕</span>救不至。以全<span class="dynasty" title="朝代/氏族">齐</span>之兵，无天下之规，与<span class="place" title="地名">聊城</span>共据期年之敝，则臣见公之不能得也。且<span class="dynasty" title="朝代/氏族">燕</span>国大乱，君臣失计，上下迷惑，<span class="person" title="人名">栗腹</span>以十万之众五折於外，以万乘之国被围於<span class="dynasty" title="朝代/氏族">赵</span>，壤削主困，为天下僇笑。国敝而祸多，民无所归心。今公又以敝<span class="place" title="地名">聊</span>之民距全<span class="dynasty" title="朝代/氏族">齐</span>之兵，是<span class="person" title="人名">墨翟</span>之守也。食人炊骨，士无反外之心，是<span class="person" title="人名">孙膑</span>之兵也。能见於天下。虽然，为公计者，不如全车甲以报於<span class="dynasty" title="朝代/氏族">燕</span>。车甲全而归<span class="dynasty" title="朝代/氏族">燕</span>，<span class="dynasty" title="朝代/氏族">燕王</span>必喜；身全而归於国，士民如见父母，交游攘臂而议於世，功业可明。上辅孤主以制群臣，下养百姓以资说士，矫国更俗，功名可立也。亡意亦捐<span class="dynasty" title="朝代/氏族">燕</span>弃世，东游於<span class="dynasty" title="朝代/氏族">齐</span>乎？裂地定封，富比乎<span class="place" title="地名">陶</span>、<span class="place" title="地名">卫</span>，世世称孤，与<span class="dynasty" title="朝代/氏族">齐</span>久存，又一计也。此两计者，显名厚实也，原公详计而审处一焉。"</span><br/>
</blockquote>
<p><a class="para-num" href="#pn-10.6" id="pn-10.6" title="点击复制链接">10.6</a> 书曰：</p>
<blockquote>
NOTE: 鲁连书谏（第三段，管仲曹刿之例）<br/>
<span class="quoted">"且吾闻之，规小节者不能成荣名，恶小耻者不能立大功。昔者<span class="person" title="人名">管夷吾</span>射<span class="official" title="官职">桓公</span>中其钩，篡也；遗<span class="official" title="官职">公子</span><span class="person" title="人名">纠</span>不能死，怯也；束缚桎梏，辱也。若此三行者，世主不臣而乡里不通。乡使<span class="person" title="人名">管子</span>幽囚而不出，身死而不反於<span class="dynasty" title="朝代/氏族">齐</span>，则亦名不免为辱人贱行矣。臧获且羞与之同名矣，况世俗乎！故<span class="person" title="人名">管子</span>不耻身在縲绁之中而耻天下之不治，不耻不死<span class="official" title="官职">公子</span><span class="person" title="人名">纠</span>而耻威之不信於诸侯，故兼三行之过而为五霸首，名高天下而光烛邻国。<span class="person" title="人名">曹子</span>为<span class="place" title="地名">鲁</span>将，三战三北，而亡地<span class="time" title="时间">五百里</span>。乡使<span class="person" title="人名">曹子</span>计不反顾，议不还踵，刎颈而死，则亦名不免为败军禽将矣。<span class="person" title="人名">曹子</span>弃三北之耻，而退与<span class="place" title="地名">鲁</span>君计。<span class="official" title="官职">桓公</span>朝天下，会诸侯，<span class="person" title="人名">曹子</span>以一<span class="artifact" title="器物/书名">剑</span>之任，枝<span class="official" title="官职">桓公</span>之心於坛坫之上，颜色不变，辞气不悖，三战之所亡一朝而复之，天下震动，诸侯惊骇，威加<span class="dynasty" title="朝代/氏族">吴</span>、<span class="dynasty" title="朝代/氏族">越</span>。若此二士者，非不能成小廉而行小节也，以为杀身亡躯，绝世灭後，功名不立，非智也。故去感忿之怨，立终身之名；弃忿悁之节，定累世之功。是以业与三王争流，而名与天壤相弊也。原公择一而行之。"</span><br/>
</blockquote>
<h4>燕将自杀</h4>
<p><a class="para-num" href="#pn-11.1" id="pn-11.1" title="点击复制链接">11.1</a> <span class="dynasty" title="朝代/氏族">燕</span>将见<span class="person" title="人名">鲁连</span>书，泣<span class="time" title="时间">三日</span>，犹豫不能自决。</p>
<p><a class="para-num" href="#pn-11.2" id="pn-11.2" title="点击复制链接">11.2</a> 欲归<span class="dynasty" title="朝代/氏族">燕</span>，已有隙，恐诛；欲降<span class="dynasty" title="朝代/氏族">齐</span>，所杀虏於<span class="dynasty" title="朝代/氏族">齐</span>甚众，恐已降而後见辱。</p>
<p><a class="para-num" href="#pn-11.3" id="pn-11.3" title="点击复制链接">11.3</a> 喟然叹曰：</p>
<blockquote>
<span class="quoted">"与人刃我，宁自刃。"</span><br/>
</blockquote>
<p><a class="para-num" href="#pn-11.4" id="pn-11.4" title="点击复制链接">11.4</a> 乃自杀。</p>
<p><a class="para-num" href="#pn-11.5" id="pn-11.5" title="点击复制链接">11.5</a> <span class="place" title="地名">聊城</span>乱，<span class="person" title="人名">田单</span>遂屠<span class="place" title="地名">聊城</span>。</p>
<h4>再辞爵禄</h4>
<p><a class="para-num" href="#pn-11.6" id="pn-11.6" title="点击复制链接">11.6</a> 归而言<span class="person" title="人名">鲁连</span>，欲爵之。</p>
<p><a class="para-num" href="#pn-11.7" id="pn-11.7" title="点击复制链接">11.7</a> <span class="person" title="人名">鲁连</span>逃隐於<span class="place" title="地名">海</span>上，曰：</p>
<blockquote>
<span class="quoted">"吾与富贵而诎於人，宁贫贱而轻世肆志焉。"</span><br/>
</blockquote>
<h2 id="section-邹阳">邹阳</h2>
<h3 id="section-出身游梁">出身游梁</h3>
<p><a class="para-num" href="#pn-12.1" id="pn-12.1" title="点击复制链接">12.1</a> <span class="person" title="人名">邹阳</span>者，<span class="dynasty" title="朝代/氏族">齐</span>人也。</p>
<p><a class="para-num" href="#pn-12.2" id="pn-12.2" title="点击复制链接">12.2</a> 游於<span class="dynasty" title="朝代/氏族">梁</span>，与故<span class="dynasty" title="朝代/氏族">吴</span>人<span class="person" title="人名">庄忌</span>夫子、<span class="place" title="地名">淮阴</span><span class="person" title="人名">枚生</span>之徒交。</p>
<p><a class="para-num" href="#pn-12.3" id="pn-12.3" title="点击复制链接">12.3</a> 上书而介於<span class="person" title="人名">羊胜</span>、<span class="person" title="人名">公孙诡</span>之间。</p>
<p><a class="para-num" href="#pn-12.4" id="pn-12.4" title="点击复制链接">12.4</a> <span class="person" title="人名">胜</span>等嫉<span class="person" title="人名">邹阳</span>，恶之<span class="dynasty" title="朝代/氏族">梁</span><span class="official" title="官职">孝王</span>。</p>
<p><a class="para-num" href="#pn-12.5" id="pn-12.5" title="点击复制链接">12.5</a> <span class="official" title="官职">孝王</span>怒，下之吏，将欲杀之。</p>
<h3 id="section-狱中上书">狱中上书</h3>
<h4>引言</h4>
<p><a class="para-num" href="#pn-12.6" id="pn-12.6" title="点击复制链接">12.6</a> <span class="person" title="人名">邹阳</span>客游，以谗见禽，恐死而负累，乃从狱中上书曰：</p>
<blockquote>
NOTE: 邹阳上书（开篇）<br/>
<span class="quoted">"臣闻忠无不报，信不见疑，臣常以为然，徒虚语耳。昔者<span class="person" title="人名">荆轲</span>慕<span class="dynasty" title="朝代/氏族">燕</span><span class="person" title="人名">丹</span>之义，白虹贯日，<span class="official" title="官职">太子</span>畏之；<span class="person" title="人名">卫先生</span>为<span class="dynasty" title="朝代/氏族">秦</span>画<span class="place" title="地名">长平</span>之事，<span class="astronomy" title="天文/历法">太白蚀昴</span>，而<span class="official" title="官职">昭王</span>疑之。夫精变天地而信不喻两主，岂不哀哉！今臣尽忠竭诚，毕议原知，左右不明，卒从吏讯，为世所疑，是使<span class="person" title="人名">荆轲</span>、<span class="person" title="人名">卫先生</span>复起，而<span class="dynasty" title="朝代/氏族">燕</span>、<span class="dynasty" title="朝代/氏族">秦</span>不悟也。原大王孰察之。"</span><br/>
</blockquote>
<h4>卞和李斯之叹</h4>
<p><a class="para-num" href="#pn-13.1" id="pn-13.1" title="点击复制链接">13.1</a> 书曰：</p>
<blockquote>
NOTE: 卞和李斯之叹<br/>
<span class="quoted">"昔<span class="person" title="人名">卞和</span>献宝，<span class="dynasty" title="朝代/氏族">楚王</span>刖之；<span class="person" title="人名">李斯</span>竭忠，<span class="official" title="官职">胡亥</span>极刑。是以<span class="person" title="人名">箕子</span>详狂，<span class="person" title="人名">接舆</span>辟世，恐遭此患也。原大王孰察<span class="person" title="人名">卞和</span>、<span class="person" title="人名">李斯</span>之意，而後<span class="dynasty" title="朝代/氏族">楚王</span>、<span class="official" title="官职">胡亥</span>之听，无使臣为<span class="person" title="人名">箕子</span>、<span class="person" title="人名">接舆</span>所笑。臣闻<span class="person" title="人名">比干</span>剖心，<span class="person" title="人名">子胥</span>鸱夷，臣始不信，乃今知之。原大王孰察，少加怜焉。"</span><br/>
</blockquote>
<h4>知与不知</h4>
<p><a class="para-num" href="#pn-14.1" id="pn-14.1" title="点击复制链接">14.1</a> 书曰：</p>
<blockquote>
NOTE: 白头如新、倾盖如故<br/>
<span class="quoted">"谚曰：'有白头如新，倾盖如故。'何则？知与不知也。故昔<span class="person" title="人名">樊於期</span>逃<span class="dynasty" title="朝代/氏族">秦</span>之<span class="dynasty" title="朝代/氏族">燕</span>，藉<span class="person" title="人名">荆轲</span>首以奉<span class="person" title="人名">丹</span>之事；<span class="person" title="人名">王奢</span>去<span class="dynasty" title="朝代/氏族">齐</span>之<span class="dynasty" title="朝代/氏族">魏</span>，临城自刭以卻<span class="dynasty" title="朝代/氏族">齐</span>而存<span class="dynasty" title="朝代/氏族">魏</span>。夫<span class="person" title="人名">王奢</span>、<span class="person" title="人名">樊於期</span>非新於<span class="dynasty" title="朝代/氏族">齐</span>、<span class="dynasty" title="朝代/氏族">秦</span>而故於<span class="dynasty" title="朝代/氏族">燕</span>、<span class="dynasty" title="朝代/氏族">魏</span>也，所以去二国死两君者，行合於志而慕义无穷也。是以<span class="person" title="人名">苏秦</span>不信於天下，而为<span class="dynasty" title="朝代/氏族">燕</span>尾生；<span class="person" title="人名">白圭</span>战亡六城，为<span class="dynasty" title="朝代/氏族">魏</span>取<span class="place" title="地名">中山</span>。何则？诚有以相知也。<span class="person" title="人名">苏秦</span>相<span class="dynasty" title="朝代/氏族">燕</span>，<span class="dynasty" title="朝代/氏族">燕</span>人恶之於王，王按<span class="artifact" title="器物/书名">剑</span>而怒，食以夬騠；<span class="person" title="人名">白圭</span>显於<span class="place" title="地名">中山</span>，<span class="place" title="地名">中山</span>人恶之<span class="dynasty" title="朝代/氏族">魏</span><span class="official" title="官职">文侯</span>，<span class="official" title="官职">文侯</span>投之以<span class="artifact" title="器物/书名">夜光之璧</span>。何则？两主二臣，剖心坼肝相信，岂移於浮辞哉！"</span><br/>
</blockquote>
<h4>女无美恶入宫见妒</h4>
<p><a class="para-num" href="#pn-15.1" id="pn-15.1" title="点击复制链接">15.1</a> 书曰：</p>
<blockquote>
NOTE: 嫉妒之害<br/>
<span class="quoted">"故女无美恶，入宫见妒；士无贤不肖，入朝见嫉。昔者<span class="person" title="人名">司马喜</span>髌脚於<span class="dynasty" title="朝代/氏族">宋</span>，卒相<span class="place" title="地名">中山</span>；<span class="person" title="人名">范睢</span>摺胁折齿於<span class="dynasty" title="朝代/氏族">魏</span>，卒为<span class="official" title="官职">应侯</span>。此二人者，皆信必然之画，捐朋党之私，挟孤独之位，故不能自免於嫉妒之人也。是以<span class="person" title="人名">申徒狄</span>自沈於<span class="place" title="地名">河</span>，<span class="person" title="人名">徐衍</span>负石入<span class="place" title="地名">海</span>。不容於世，义不苟取，比周於朝，以移主上之心。故<span class="person" title="人名">百里奚</span>乞食於路，<span class="official" title="官职">缪公</span>委之以政；<span class="person" title="人名">甯戚</span>饭<span class="flora-fauna" title="动植物">牛</span>车下，而<span class="official" title="官职">桓公</span>任之以国。此二人者，岂借宦於朝，假誉於左右，然後二主用之哉？感於心，合於行，亲於胶漆，昆弟不能离，岂惑於众口哉？故偏听生奸，独任成乱。昔者<span class="place" title="地名">鲁</span>听<span class="person" title="人名">季孙</span>之说而逐<span class="person" title="人名">孔子</span>，<span class="dynasty" title="朝代/氏族">宋</span>信<span class="person" title="人名">子罕</span>之计而囚<span class="person" title="人名">墨翟</span>。夫以<span class="person" title="人名">孔</span>、<span class="person" title="人名">墨</span>之辩，不能自免於谗谀，而二国以危。何则？众口铄金，积毁销骨也。是以<span class="dynasty" title="朝代/氏族">秦</span>用<span class="tribe" title="族群">戎</span>人<span class="person" title="人名">由余</span>而霸中国，<span class="dynasty" title="朝代/氏族">齐</span>用<span class="dynasty" title="朝代/氏族">越</span>人<span class="person" title="人名">蒙</span>而彊<span class="official" title="官职">威</span>、<span class="official" title="官职">宣</span>。此二国，岂拘於俗，牵於世，系阿偏之辞哉？公听并观，垂名当世。故意合则<span class="dynasty" title="朝代/氏族">胡</span>、<span class="dynasty" title="朝代/氏族">越</span>为昆弟，<span class="person" title="人名">由余</span>、<span class="dynasty" title="朝代/氏族">越</span>人<span class="person" title="人名">蒙</span>是矣；不合，则骨肉出逐不收，<span class="person" title="人名">硃</span>、<span class="person" title="人名">象</span>、<span class="person" title="人名">管</span>、<span class="person" title="人名">蔡</span>是矣。今人主诚能用<span class="dynasty" title="朝代/氏族">齐</span>、<span class="dynasty" title="朝代/氏族">秦</span>之义，後<span class="dynasty" title="朝代/氏族">宋</span>、<span class="place" title="地名">鲁</span>之听，则五伯不足称，三王易为也。"</span><br/>
</blockquote>
<h4>圣王觉寤</h4>
<p><a class="para-num" href="#pn-16.1" id="pn-16.1" title="点击复制链接">16.1</a> 书曰：</p>
<blockquote>
NOTE: 圣王觉寤<br/>
<span class="quoted">"是以圣王觉寤，捐<span class="person" title="人名">子之</span>之心，而能不说於<span class="person" title="人名">田常</span>之贤；封<span class="person" title="人名">比干</span>之後，修孕妇之墓，故功业复就於天下。何则？欲善无厌也。夫<span class="dynasty" title="朝代/氏族">晋</span><span class="official" title="官职">文公</span>亲其雠，彊霸诸侯；<span class="dynasty" title="朝代/氏族">齐</span><span class="official" title="官职">桓公</span>用其仇，而一匡天下。何则，慈仁殷勤，诚加於心，不可以虚辞借也。"</span><br/>
</blockquote>
<h4>功成身退之难</h4>
<p><a class="para-num" href="#pn-17.1" id="pn-17.1" title="点击复制链接">17.1</a> 书曰：</p>
<blockquote>
NOTE: 功成身退<br/>
<span class="quoted">"至夫<span class="dynasty" title="朝代/氏族">秦</span>用<span class="person" title="人名">商鞅</span>之法，东弱<span class="dynasty" title="朝代/氏族">韩</span>、<span class="dynasty" title="朝代/氏族">魏</span>，兵彊天下，而卒车裂之；<span class="dynasty" title="朝代/氏族">越</span>用<span class="official" title="官职">大夫</span><span class="person" title="人名">种</span>之谋，禽劲<span class="dynasty" title="朝代/氏族">吴</span>，霸中国，而卒诛其身。是以<span class="person" title="人名">孙叔敖</span>三去相而不悔，<span class="person" title="人名">於陵子仲</span>辞三公为人灌园。今人主诚能去骄泬之心，怀可报之意，披心腹，见情素，堕肝胆，施德厚，终与之穷达，无爱於士，则<span class="person" title="人名">桀</span>之<span class="flora-fauna" title="动植物">狗</span>可使吠<span class="person" title="人名">尧</span>，而<span class="person" title="人名">蹠</span>之客可使刺<span class="person" title="人名">由</span>；况因万乘之权，假圣王之资乎？然则<span class="person" title="人名">荆轲</span>之湛七族，<span class="person" title="人名">要离</span>之烧妻子，岂足道哉！"</span><br/>
</blockquote>
<h4>无因至前</h4>
<p><a class="para-num" href="#pn-18.1" id="pn-18.1" title="点击复制链接">18.1</a> 书曰：</p>
<blockquote>
NOTE: 明月之珠<br/>
<span class="quoted">"臣闻<span class="artifact" title="器物/书名">明月之珠</span>，<span class="artifact" title="器物/书名">夜光之璧</span>，以闇投人於道路，人无不按<span class="artifact" title="器物/书名">剑</span>相眄者。何则？无因而至前也。蟠<span class="flora-fauna" title="动植物">木</span>根柢，轮囷离诡，而为万乘<span class="artifact" title="器物/书名">器</span>者。何则？以左右先为之容也。故无因至前，虽出随侯之<span class="artifact" title="器物/书名">珠</span>，<span class="artifact" title="器物/书名">夜光之璧</span>，犹结怨而不见德。故有人先谈，则以枯<span class="flora-fauna" title="动植物">木</span>朽株树功而不忘。今夫天下布衣穷居之士，身在贫贱，虽蒙<span class="person" title="人名">尧</span>、<span class="person" title="人名">舜</span>之术，挟<span class="person" title="人名">伊</span>、<span class="person" title="人名">管</span>之辩，怀<span class="person" title="人名">龙逢</span>、<span class="person" title="人名">比干</span>之意，欲尽忠当世之君，而素无根柢之容，虽竭精思，欲开忠信，辅人主之治，则人主必有按<span class="artifact" title="器物/书名">剑</span>相眄之迹，是使布衣不得为枯<span class="flora-fauna" title="动植物">木</span>朽株之资也。"</span><br/>
</blockquote>
<h4>圣王独化</h4>
<p><a class="para-num" href="#pn-19.1" id="pn-19.1" title="点击复制链接">19.1</a> 书曰：</p>
<blockquote>
NOTE: 圣王独化<br/>
<span class="quoted">"是以圣王制世御俗，独化於陶钧之上，而不牵於卑乱之语，不夺於众多之口。故<span class="dynasty" title="朝代/氏族">秦</span><span class="official" title="官职">皇帝</span>任<span class="official" title="官职">中庶子</span><span class="person" title="人名">蒙嘉</span>之言，以信<span class="person" title="人名">荆轲</span>之说，而<span class="artifact" title="器物/书名">匕首</span>窃发；<span class="time" title="时间">周文王</span>猎<span class="place" title="地名">泾</span>、<span class="place" title="地名">渭</span>，载<span class="person" title="人名">吕尚</span>而归，以王天下。故<span class="dynasty" title="朝代/氏族">秦</span>信左右而杀，<span class="dynasty" title="朝代/氏族">周</span>用<span class="flora-fauna" title="动植物">乌</span>集而王。何则？以其能越挛拘之语，驰域外之议，独观於昭旷之道也。"</span><br/>
</blockquote>
<h4>不羁之士</h4>
<p><a class="para-num" href="#pn-20.1" id="pn-20.1" title="点击复制链接">20.1</a> 书曰：</p>
<blockquote>
NOTE: 不羁之士<br/>
<span class="quoted">"今人主沈於谄谀之辞，牵於帷裳之制，使不羁之士与<span class="flora-fauna" title="动植物">牛</span><span class="flora-fauna" title="动植物">骥</span>同皁，此<span class="person" title="人名">鲍焦</span>所以忿於世而不留富贵之乐也。"</span><br/>
</blockquote>
<h4>盛饰入朝</h4>
<p><a class="para-num" href="#pn-21.1" id="pn-21.1" title="点击复制链接">21.1</a> 书曰：</p>
<blockquote>
NOTE: 结语<br/>
<span class="quoted">"臣闻盛饰入朝者不以利汙义，砥厉名号者不以欲伤行，故县名胜母而<span class="person" title="人名">曾子</span>不入，邑号朝歌而<span class="person" title="人名">墨子</span>回车。今欲使天下寥廓之士，摄於威重之权，主於位势之贵，故回面汙行以事谄谀之人而求亲近於左右，则士伏死堀穴岩之中耳，安肯有尽忠信而趋阙下者哉！"</span><br/>
</blockquote>
<h3 id="section-得释为上客">得释为上客</h3>
<p><a class="para-num" href="#pn-22.1" id="pn-22.1" title="点击复制链接">22.1</a> 书奏<span class="dynasty" title="朝代/氏族">梁</span><span class="official" title="官职">孝王</span>，<span class="official" title="官职">孝王</span>使人出之，卒为<span class="official" title="官职">上客</span>。</p>
<h2 id="section-太史公曰">太史公曰</h2>
<p><a class="para-num" href="#pn-23.1" id="pn-23.1" title="点击复制链接">23.1</a> <span class="official" title="官职">太史公</span>曰：<span class="person" title="人名">鲁连</span>其指意虽不合大义，然余多其在布衣之位，荡然肆志，不诎於诸侯，谈说於当世，折<span class="official" title="官职">卿相</span>之权。</p>
<p><a class="para-num" href="#pn-23.2" id="pn-23.2" title="点击复制链接">23.2</a> <span class="person" title="人名">邹阳</span>辞虽不逊，然其比物连类，有足悲者，亦可谓抗直不桡矣，吾是以附之列传焉。</p>
<h2 id="section-赞">赞</h2>
<p><a class="para-num" href="#pn-24.1" id="pn-24.1" title="点击复制链接">24.1</a> <span class="person" title="人名">鲁连</span>达士，高才远致。</p>
<p><a class="para-num" href="#pn-24.2" id="pn-24.2" title="点击复制链接">24.2</a> 释难解纷，辞禄肆志。</p>
<p><a class="para-num" href="#pn-24.3" id="pn-24.3" title="点击复制链接">24.3</a> <span class="dynasty" title="朝代/氏族">齐</span>将挫辩，<span class="dynasty" title="朝代/氏族">燕</span>军沮气。</p>
<p><a class="para-num" href="#pn-24.4" id="pn-24.4" title="点击复制链接">24.4</a> <span class="person" title="人名">邹子</span>遇谗，见诋狱吏。</p>
<p><a class="para-num" href="#pn-24.5" id="pn-24.5" title="点击复制链接">24.5</a> 慷慨献说，时王所器。</p>
<nav class="chapter-nav">
<a class="nav-home" href="../docs/index.html">回到主页</a>
<a class="nav-prev" href="082_田单列传.tagged.html">← 上一页</a>
<a class="nav-next" href="101_袁盎晁错列传.tagged.html">下一页 →</a>
</nav>
</body>
</html>
