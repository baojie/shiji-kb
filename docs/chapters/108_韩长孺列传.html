<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>108_韩长孺列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="107_魏其武安侯列传.html" class="nav-prev">← 上一页</a>
    <a href="109_李将军列传.html" class="nav-next">下一页 →</a>
</nav>
<h1>韩长孺列传 <a href="../original_text/108_韩长孺列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><span class="person" title="人名">韩长孺</span>列传</p>

<h2><a href="#pn-1" id="pn-1" class="para-num" title="点击复制链接">1</a> <span class="person" title="人名">韩安国</span>早期</h2>

<h3><a href="#pn-1.1" id="pn-1.1" class="para-num" title="点击复制链接">1.1</a> 出身与为梁将</h3>

<p><span class="official" title="官职">御史大夫</span><span class="person" title="人名">韩安国</span>者，<span class="place" title="地名">梁</span><span class="place" title="地名">成安</span>人也，後徙<span class="place" title="地名">睢阳</span>。尝受<span class="institution" title="制度">韩子</span>、<span class="institution" title="制度">杂家</span>说於<span class="person" title="人名">驺田生</span>所。事<span class="person" title="人名">梁孝王</span>为<span class="official" title="官职">中大夫</span>。<span class="dynasty" title="朝代/氏族">吴</span><span class="dynasty" title="朝代/氏族">楚</span>反时，<span class="person" title="人名">孝王</span>使<span class="person" title="人名">安国</span>及<span class="person" title="人名">张羽</span>为将，扞<span class="dynasty" title="朝代/氏族">吴</span>兵於东界。<span class="person" title="人名">张羽</span>力战，<span class="person" title="人名">安国</span>持重，以故<span class="dynasty" title="朝代/氏族">吴</span>不能过<span class="place" title="地名">梁</span>。<span class="dynasty" title="朝代/氏族">吴</span><span class="dynasty" title="朝代/氏族">楚</span>已破，<span class="person" title="人名">安国</span>、<span class="person" title="人名">张羽</span>名由此显。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 为梁使说太后</h3>

<p><span class="person" title="人名">梁孝王</span>，<span class="person" title="人名">景帝</span>母弟，<span class="person" title="人名">窦太后</span>爱之，令得自请置相、<span class="institution" title="制度">二千石</span>，出入游戏，僭於天子。天子闻之，心弗善也。<span class="person" title="人名">太后</span>知帝不善，乃怒<span class="place" title="地名">梁</span>使者，弗见，案责王所为。<span class="person" title="人名">韩安国</span>为<span class="place" title="地名">梁</span>使，见<span class="official" title="官职">大长公主</span>而泣曰：<span class="quoted">"何<span class="person" title="人名">梁王</span>为人子之孝，为人臣之忠，<span class="person" title="人名">太后</span>曾弗省也？夫前日<span class="dynasty" title="朝代/氏族">吴</span>、<span class="dynasty" title="朝代/氏族">楚</span>、<span class="dynasty" title="朝代/氏族">齐</span>、<span class="dynasty" title="朝代/氏族">赵</span>七国反时，自关以东皆合从西乡，惟<span class="place" title="地名">梁</span>最亲为艰难。<span class="person" title="人名">梁王</span>念<span class="person" title="人名">太后</span>、帝在中，而诸侯扰乱，一言泣数行下，跪送臣等<span class="time" title="时间">六</span>人，将兵击卻<span class="dynasty" title="朝代/氏族">吴</span><span class="dynasty" title="朝代/氏族">楚</span>，<span class="dynasty" title="朝代/氏族">吴</span><span class="dynasty" title="朝代/氏族">楚</span>以故兵不敢西，而卒破亡，<span class="person" title="人名">梁王</span>之力也。今<span class="person" title="人名">太后</span>以小节苛礼责望<span class="person" title="人名">梁王</span>。<span class="person" title="人名">梁王</span>父兄皆帝王，所见者大，故出称跸，入言警，<span class="artifact" title="器物/书名">车</span>旗皆帝所赐也，即欲以侘鄙县，驱驰国中，以夸诸侯，令天下尽知<span class="person" title="人名">太后</span>、帝爱之也。今<span class="place" title="地名">梁</span>使来，辄案责之。<span class="person" title="人名">梁王</span>恐，日夜涕泣思慕，不知所为。何<span class="person" title="人名">梁王</span>之为子孝，为臣忠，而<span class="person" title="人名">太后</span>弗恤也？"</span><span class="official" title="官职">大长公主</span>具以告<span class="person" title="人名">太后</span>，<span class="person" title="人名">太后</span>喜曰：<span class="quoted">"为言之帝。"</span>言之，帝心乃解，而免冠谢<span class="person" title="人名">太后</span>曰：<span class="quoted">"兄弟不能相教，乃为<span class="person" title="人名">太后</span>遗忧。"</span>悉见<span class="place" title="地名">梁</span>使，厚赐之。其後<span class="person" title="人名">梁王</span>益亲驩。<span class="person" title="人名">太后</span>、<span class="official" title="官职">长公主</span>更赐<span class="person" title="人名">安国</span>可直<span class="time" title="时间">千馀</span>金。名由此显，结於<span class="dynasty" title="朝代/氏族">汉</span>。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 死灰复然</h3>

<p>其後<span class="person" title="人名">安国</span>坐法抵罪，蒙狱吏<span class="person" title="人名">田甲</span>辱<span class="person" title="人名">安国</span>。<span class="person" title="人名">安国</span>曰：<span class="quoted">"死灰独不复然乎？"</span><span class="person" title="人名">田甲</span>曰：<span class="quoted">"然即溺之。"</span>居无何，<span class="place" title="地名">梁</span><span class="official" title="官职">内史</span>缺，<span class="dynasty" title="朝代/氏族">汉</span>使使者拜<span class="person" title="人名">安国</span>为<span class="official" title="官职">梁内史</span>，起徒中为<span class="institution" title="制度">二千石</span>。<span class="person" title="人名">田甲</span>亡走。<span class="person" title="人名">安国</span>曰：<span class="quoted">"<span class="person" title="人名">甲</span>不就官，我灭而宗。"</span><span class="person" title="人名">甲</span>因肉袒谢。<span class="person" title="人名">安国</span>笑曰：<span class="quoted">"可溺矣！公等足与治乎？"</span>卒善遇之。</p>

<p><span class="place" title="地名">梁</span><span class="official" title="官职">内史</span>之缺也，<span class="person" title="人名">孝王</span>新得<span class="dynasty" title="朝代/氏族">齐</span>人<span class="person" title="人名">公孙诡</span>，说之，欲请以为<span class="official" title="官职">内史</span>。<span class="person" title="人名">窦太后</span>闻，乃诏王以<span class="person" title="人名">安国</span>为<span class="official" title="官职">内史</span>。</p>

<h3><a href="#pn-1.4" id="pn-1.4" class="para-num" title="点击复制链接">1.4</a> 说孝王出诡胜</h3>

<p><span class="person" title="人名">公孙诡</span>、<span class="person" title="人名">羊胜</span>说<span class="person" title="人名">孝王</span>求为帝<span class="official" title="官职">太子</span>及益地事，恐<span class="dynasty" title="朝代/氏族">汉</span>大臣不听，乃阴使人刺<span class="dynasty" title="朝代/氏族">汉</span>用事谋臣。及杀故<span class="official" title="官职">吴相</span><span class="person" title="人名">袁盎</span>，<span class="person" title="人名">景帝</span>遂闻<span class="person" title="人名">诡</span>、<span class="person" title="人名">胜</span>等计画，乃遣使捕<span class="person" title="人名">诡</span>、<span class="person" title="人名">胜</span>，必得。<span class="dynasty" title="朝代/氏族">汉</span>使<span class="time" title="时间">十</span>辈至<span class="place" title="地名">梁</span>，相以下举国大索，月馀不得。<span class="official" title="官职">内史</span><span class="person" title="人名">安国</span>闻<span class="person" title="人名">诡</span>、<span class="person" title="人名">胜</span>匿<span class="person" title="人名">孝王</span>所，<span class="person" title="人名">安国</span>入见王而泣曰：<span class="quoted">"主辱臣死。大王无良臣，故事纷纷至此。今<span class="person" title="人名">诡</span>、<span class="person" title="人名">胜</span>不得，请辞赐死。"</span>王曰：<span class="quoted">"何至此？"</span><span class="person" title="人名">安国</span>泣数行下，曰：<span class="quoted">"大王自度於皇帝，孰与<span class="person" title="人名">太上皇</span>之与<span class="person" title="人名">高皇帝</span>及皇帝之与<span class="person" title="人名">临江王</span>亲？"</span><span class="person" title="人名">孝王</span>曰：<span class="quoted">"弗如也。"</span><span class="person" title="人名">安国</span>曰：<span class="quoted">"夫<span class="person" title="人名">太上</span>、<span class="person" title="人名">临江</span>亲父子之间，然而<span class="person" title="人名">高帝</span>曰'提<span class="time" title="时间">三</span>尺<span class="artifact" title="器物/书名">剑</span>取天下者朕也'，故<span class="person" title="人名">太上皇</span>终不得制事，居于<span class="place" title="地名">栎阳</span>。<span class="person" title="人名">临江王</span>，適长<span class="official" title="官职">太子</span>也，以一言过，废王<span class="place" title="地名">临江</span>；用宫垣事，卒自杀<span class="official" title="官职">中尉</span>府。何者？治天下终不以私乱公。语曰：'虽有亲父，安知其不为<span class="flora-fauna" title="动植物">虎</span>？虽有亲兄，安知其不为<span class="flora-fauna" title="动植物">狼</span>？'今大王列在诸侯，悦一邪臣浮说，犯上禁，桡明法。天子以<span class="person" title="人名">太后</span>故，不忍致法於王。<span class="person" title="人名">太后</span>日夜涕泣，幸大王自改，而大王终不觉寤。有如<span class="person" title="人名">太后</span>宫<span class="artifact" title="器物/书名">车</span>即晏驾，大王尚谁攀乎？"</span>语未卒，<span class="person" title="人名">孝王</span>泣数行下，谢<span class="person" title="人名">安国</span>曰：<span class="quoted">"吾今出<span class="person" title="人名">诡</span>、<span class="person" title="人名">胜</span>。"</span><span class="person" title="人名">诡</span>、<span class="person" title="人名">胜</span>自杀。<span class="dynasty" title="朝代/氏族">汉</span>使还报，<span class="place" title="地名">梁</span>事皆得释，<span class="person" title="人名">安国</span>之力也。於是<span class="person" title="人名">景帝</span>、<span class="person" title="人名">太后</span>益重<span class="person" title="人名">安国</span>。<span class="person" title="人名">孝王</span>卒，<span class="person" title="人名">共王</span>即位，<span class="person" title="人名">安国</span>坐法失官，居家。</p>

<h2><a href="#pn-2" id="pn-2" class="para-num" title="点击复制链接">2</a> <span class="person" title="人名">韩安国</span>为御史大夫</h2>

<h3><a href="#pn-2.1" id="pn-2.1" class="para-num" title="点击复制链接">2.1</a> 田蚡荐为北地都尉与大司农</h3>

<p><span class="time" title="时间">建元</span>中，<span class="official" title="官职">武安侯</span><span class="person" title="人名">田蚡</span>为<span class="dynasty" title="朝代/氏族">汉</span><span class="official" title="官职">太尉</span>，亲贵用事，<span class="person" title="人名">安国</span>以<span class="time" title="时间">五百</span>金物遗<span class="person" title="人名">蚡</span>。<span class="person" title="人名">蚡</span>言<span class="person" title="人名">安国</span><span class="person" title="人名">太后</span>，天子亦素闻其贤，即召以为<span class="official" title="官职">北地都尉</span>，迁为<span class="official" title="官职">大司农</span>。<span class="tribe" title="族群">闽越</span>、<span class="tribe" title="族群">东越</span>相攻，<span class="person" title="人名">安国</span>及<span class="official" title="官职">大行</span><span class="person" title="人名">王恢</span>将。未至<span class="tribe" title="族群">越</span>，<span class="tribe" title="族群">越</span>杀其王降，<span class="dynasty" title="朝代/氏族">汉</span>兵亦罢。<span class="time" title="时间">建元六年</span>，<span class="official" title="官职">武安侯</span>为<span class="official" title="官职">丞相</span>，<span class="person" title="人名">安国</span>为<span class="official" title="官职">御史大夫</span>。</p>

<h3><a href="#pn-2.2" id="pn-2.2" class="para-num" title="点击复制链接">2.2</a> 议和亲匈奴</h3>

<p><span class="tribe" title="族群">匈奴</span>来请和亲，天子下议。<span class="official" title="官职">大行</span><span class="person" title="人名">王恢</span>，<span class="dynasty" title="朝代/氏族">燕</span>人也，数为边吏，习知胡事。议曰：<span class="quoted">"<span class="dynasty" title="朝代/氏族">汉</span>与<span class="tribe" title="族群">匈奴</span>和亲，率不过数岁即复倍约。不如勿许，兴兵击之。"</span><span class="person" title="人名">安国</span>曰：<span class="quoted">"<span class="time" title="时间">千里</span>而战，兵不获利。今<span class="tribe" title="族群">匈奴</span>负戎<span class="artifact" title="器物/书名">马</span>之足，怀禽兽之心，迁徙<span class="flora-fauna" title="动植物">鸟</span>举，难得而制也。得其地不足以为广，有其众不足以为彊，自上古不属为人。<span class="dynasty" title="朝代/氏族">汉</span>数<span class="time" title="时间">千里</span>争利，则人<span class="artifact" title="器物/书名">马</span>罢，虏以全制其敝。且彊弩之极，矢不能穿鲁缟；冲风之末，力不能漂<span class="flora-fauna" title="动植物">鸿毛</span>。非初不劲，末力衰也。击之不便，不如和亲。"</span>群臣议者多附<span class="person" title="人名">安国</span>，於是上许和亲。</p>

<h3><a href="#pn-2.3" id="pn-2.3" class="para-num" title="点击复制链接">2.3</a> 马邑之谋</h3>

<p>其明年，则<span class="time" title="时间">元光元年</span>，<span class="place" title="地名">雁门</span><span class="place" title="地名">马邑</span>豪<span class="person" title="人名">聂翁壹</span>因<span class="official" title="官职">大行</span><span class="person" title="人名">王恢</span>言上曰：<span class="quoted">"<span class="tribe" title="族群">匈奴</span>初和亲，亲信边，可诱以利。"</span>阴使<span class="person" title="人名">聂翁壹</span>为间，亡入<span class="tribe" title="族群">匈奴</span>，谓<span class="tribe" title="族群">单于</span>曰：<span class="quoted">"吾能斩<span class="place" title="地名">马邑</span>令丞吏，以城降，财物可尽得。"</span><span class="tribe" title="族群">单于</span>爱信之，以为然，许<span class="person" title="人名">聂翁壹</span>。<span class="person" title="人名">聂翁壹</span>乃还，诈斩死罪囚，县其头<span class="place" title="地名">马邑</span>城，示<span class="tribe" title="族群">单于</span>使者为信。曰：<span class="quoted">"<span class="place" title="地名">马邑</span>长吏已死，可急来。"</span>於是<span class="tribe" title="族群">单于</span>穿塞将<span class="time" title="时间">十馀万</span>骑，入<span class="place" title="地名">武州塞</span>。</p>

<p>当是时，<span class="dynasty" title="朝代/氏族">汉</span>伏兵<span class="artifact" title="器物/书名">车</span>骑<span class="institution" title="制度">材官</span><span class="time" title="时间">二十馀万</span>，匿<span class="place" title="地名">马邑</span>旁谷中。<span class="official" title="官职">卫尉</span><span class="person" title="人名">李广</span>为<span class="official" title="官职">骁骑将军</span>，<span class="official" title="官职">太仆</span><span class="person" title="人名">公孙贺</span>为<span class="official" title="官职">轻车将军</span>，<span class="official" title="官职">大行</span><span class="person" title="人名">王恢</span>为<span class="official" title="官职">将屯将军</span>，<span class="official" title="官职">太中大夫</span><span class="person" title="人名">李息</span>为<span class="official" title="官职">材官将军</span>。<span class="official" title="官职">御史大夫</span><span class="person" title="人名">韩安国</span>为<span class="official" title="官职">护军将军</span>，诸将皆属<span class="official" title="官职">护军</span>。约<span class="tribe" title="族群">单于</span>入<span class="place" title="地名">马邑</span>而<span class="dynasty" title="朝代/氏族">汉</span>兵纵发。<span class="person" title="人名">王恢</span>、<span class="person" title="人名">李息</span>、<span class="person" title="人名">李广</span>别从<span class="place" title="地名">代</span>主击其辎重。於是<span class="tribe" title="族群">单于</span>入<span class="dynasty" title="朝代/氏族">汉</span><span class="place" title="地名">长城</span><span class="place" title="地名">武州塞</span>。未至<span class="place" title="地名">马邑</span><span class="time" title="时间">百馀</span>里，行掠卤，徒见畜牧於野，不见一人。<span class="tribe" title="族群">单于</span>怪之，攻烽燧，得<span class="place" title="地名">武州</span><span class="official" title="官职">尉史</span>。欲刺问<span class="official" title="官职">尉史</span>。<span class="official" title="官职">尉史</span>曰：<span class="quoted">"<span class="dynasty" title="朝代/氏族">汉</span>兵<span class="time" title="时间">数十万</span>伏<span class="place" title="地名">马邑</span>下。"</span><span class="tribe" title="族群">单于</span>顾谓左右曰：<span class="quoted">"几为<span class="dynasty" title="朝代/氏族">汉</span>所卖！"</span>乃引兵还。出塞，曰：<span class="quoted">"吾得<span class="official" title="官职">尉史</span>，乃天也。"</span>命<span class="official" title="官职">尉史</span>为<span class="quoted">"天王"</span>。塞下传言<span class="tribe" title="族群">单于</span>已引去。<span class="dynasty" title="朝代/氏族">汉</span>兵追至塞，度弗及，即罢。<span class="person" title="人名">王恢</span>等兵<span class="time" title="时间">三万</span>，闻<span class="tribe" title="族群">单于</span>不与<span class="dynasty" title="朝代/氏族">汉</span>合，度往击辎重，必与<span class="tribe" title="族群">单于</span>精兵战，<span class="dynasty" title="朝代/氏族">汉</span>兵势必败，则以便宜罢兵，皆无功。</p>

<h3><a href="#pn-2.4" id="pn-2.4" class="para-num" title="点击复制链接">2.4</a> 王恢自杀</h3>

<p>天子怒<span class="person" title="人名">王恢</span>不出击<span class="tribe" title="族群">单于</span>辎重，擅引兵罢也。<span class="person" title="人名">恢</span>曰：<span class="quoted">"始约虏入<span class="place" title="地名">马邑</span>城，兵与<span class="tribe" title="族群">单于</span>接，而臣击其辎重，可得利。今<span class="tribe" title="族群">单于</span>闻，不至而还，臣以<span class="time" title="时间">三万</span>人众不敌，礻是取辱耳。臣固知还而斩，然得完陛下士<span class="time" title="时间">三万</span>人。"</span>於是下<span class="person" title="人名">恢</span><span class="official" title="官职">廷尉</span>。<span class="official" title="官职">廷尉</span>当<span class="person" title="人名">恢</span><span class="institution" title="制度">逗桡</span>，当斩。<span class="person" title="人名">恢</span>私行<span class="time" title="时间">千</span>金<span class="official" title="官职">丞相</span><span class="person" title="人名">蚡</span>。<span class="person" title="人名">蚡</span>不敢言上，而言於<span class="person" title="人名">太后</span>曰：<span class="quoted">"<span class="person" title="人名">王恢</span>首造<span class="place" title="地名">马邑</span>事，今不成而诛<span class="person" title="人名">恢</span>，是为<span class="tribe" title="族群">匈奴</span>报仇也。"</span>上朝<span class="person" title="人名">太后</span>，<span class="person" title="人名">太后</span>以<span class="official" title="官职">丞相</span>言告上。上曰：<span class="quoted">"首为<span class="place" title="地名">马邑</span>事者，<span class="person" title="人名">恢</span>也，故发天下兵<span class="time" title="时间">数十万</span>，从其言，为此。且纵<span class="tribe" title="族群">单于</span>不可得，<span class="person" title="人名">恢</span>所部击其辎重，犹颇可得，以慰士大夫心。今不诛<span class="person" title="人名">恢</span>，无以谢天下。"</span>於是<span class="person" title="人名">恢</span>闻之，乃自杀。</p>

<h2><a href="#pn-3" id="pn-3" class="para-num" title="点击复制链接">3</a> <span class="person" title="人名">韩安国</span>晚年</h2>

<h3><a href="#pn-3.1" id="pn-3.1" class="para-num" title="点击复制链接">3.1</a> 为人与推举</h3>

<p><span class="person" title="人名">安国</span>为人多大略，智足以当世取合，而出於忠厚焉。贪嗜於财。所推举皆廉士，贤於己者也。於<span class="place" title="地名">梁</span>举<span class="person" title="人名">壶遂</span>、<span class="person" title="人名">臧固</span>、<span class="person" title="人名">郅他</span>，皆天下名士，士亦以此称慕之，唯天子以为国器。<span class="person" title="人名">安国</span>为<span class="official" title="官职">御史大夫</span><span class="time" title="时间">四岁</span>馀，<span class="official" title="官职">丞相</span><span class="person" title="人名">田蚡</span>死，<span class="person" title="人名">安国</span>行<span class="official" title="官职">丞相</span>事，奉引堕<span class="artifact" title="器物/书名">车</span>蹇。天子议置相，欲用<span class="person" title="人名">安国</span>，使使视之，蹇甚，乃更以<span class="official" title="官职">平棘侯</span><span class="person" title="人名">薛泽</span>为<span class="official" title="官职">丞相</span>。<span class="person" title="人名">安国</span>病免数月，蹇愈，上复以<span class="person" title="人名">安国</span>为<span class="official" title="官职">中尉</span>。<span class="time" title="时间">岁馀</span>，徙为<span class="official" title="官职">卫尉</span>。</p>

<h3><a href="#pn-3.2" id="pn-3.2" class="para-num" title="点击复制链接">3.2</a> 屯渔阳失利</h3>

<p><span class="official" title="官职">车骑将军</span><span class="person" title="人名">卫青</span>击<span class="tribe" title="族群">匈奴</span>，出<span class="place" title="地名">上谷</span>，破胡茏城。将军<span class="person" title="人名">李广</span>为<span class="tribe" title="族群">匈奴</span>所得，复失之；<span class="person" title="人名">公孙敖</span>大亡卒：皆当斩，赎为庶人。明年，<span class="tribe" title="族群">匈奴</span>大入边，杀<span class="official" title="官职">辽西太守</span>，及入<span class="place" title="地名">雁门</span>，所杀略<span class="time" title="时间">数千</span>人。<span class="official" title="官职">车骑将军</span><span class="person" title="人名">卫青</span>击之，出<span class="place" title="地名">雁门</span>。<span class="official" title="官职">卫尉</span><span class="person" title="人名">安国</span>为<span class="official" title="官职">材官将军</span>，屯於<span class="place" title="地名">渔阳</span>。<span class="person" title="人名">安国</span>捕生虏，言<span class="tribe" title="族群">匈奴</span>远去。即上书言方田作时，请且罢军屯。罢军屯月馀，<span class="tribe" title="族群">匈奴</span>大入<span class="place" title="地名">上谷</span>、<span class="place" title="地名">渔阳</span>。<span class="person" title="人名">安国</span>壁乃有<span class="time" title="时间">七百馀</span>人，出与战，不胜，复入壁。<span class="tribe" title="族群">匈奴</span>虏略<span class="time" title="时间">千馀</span>人及畜产而去。天子闻之，怒，使使责让<span class="person" title="人名">安国</span>。徙<span class="person" title="人名">安国</span>益东，屯<span class="place" title="地名">右北平</span>。是时<span class="tribe" title="族群">匈奴</span>虏言当入东方。</p>

<h3><a href="#pn-3.3" id="pn-3.3" class="para-num" title="点击复制链接">3.3</a> 病欧血死</h3>

<p><span class="person" title="人名">安国</span>始为<span class="official" title="官职">御史大夫</span>及<span class="official" title="官职">护军</span>，後稍斥疏，下迁；而新幸壮将军<span class="person" title="人名">卫青</span>等有功，益贵。<span class="person" title="人名">安国</span>既疏远，默默也；将屯又为<span class="tribe" title="族群">匈奴</span>所欺，失亡多，甚自愧。幸得罢归，乃益东徙屯，意忽忽不乐。数月，病欧血死。<span class="person" title="人名">安国</span>以<span class="time" title="时间">元朔二年</span>中卒。</p>

<h2><a href="#pn-4" id="pn-4" class="para-num" title="点击复制链接">4</a> <span class="person" title="人名">太史公</span>曰</h2>

<p><span class="person" title="人名">太史公</span>曰：余与<span class="person" title="人名">壶遂</span>定律历，观<span class="person" title="人名">韩长孺</span>之义，<span class="person" title="人名">壶遂</span>之深中隐厚。世之言<span class="place" title="地名">梁</span>多长者，不虚哉！<span class="person" title="人名">壶遂</span>官至<span class="official" title="官职">詹事</span>，天子方倚以为<span class="dynasty" title="朝代/氏族">汉</span>相，会<span class="person" title="人名">遂</span>卒。不然，<span class="person" title="人名">壶遂</span>之内廉行脩，斯鞠躬君子也。</p>

<h2><a href="#pn-5" id="pn-5" class="para-num" title="点击复制链接">5</a> 赞诗</h2>

<p><span class="person" title="人名">安国</span>忠厚，初为<span class="place" title="地名">梁</span>将。因事坐法，免徒起相。死灰更然，生虏失防。推贤见重，贿金贻谤。雪泣悟主，臣节可亮。</p>

<nav class="chapter-nav">
    <a href="../index.html" class="nav-home">回到主页</a>
    <a href="107_魏其武安侯列传.html" class="nav-prev">← 上一页</a>
    <a href="109_李将军列传.html" class="nav-next">下一页 →</a>
</nav>
</body>
</html>
