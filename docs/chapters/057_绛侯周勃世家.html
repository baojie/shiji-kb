<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>057_绛侯周勃世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="056_陈丞相世家.html" class="nav-prev">← 上一页</a>
    <a href="058_梁孝王世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 绛侯周勃世家 <a href="../original_text/057_绛侯周勃世家.txt" class="original-text-link">原文</a></h1>


<h2>从征灭秦</h2>

<p><a href="#pn-1" id="pn-1" class="para-num" title="点击复制链接">1</a> 绛侯<span class="person" title="人名">周勃</span>者，<span class="place" title="地名">沛</span>人也。其先卷人，徙<span class="place" title="地名">沛</span>。勃以织薄曲为生，常为人吹箫给丧事，材官引彊。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">高祖</span>之为<span class="place" title="地名">沛</span>公初起，勃以中涓从攻<span class="tribe" title="族群">胡</span>陵，下方与。方与反，与战，卻適。攻<span class="place" title="地名">丰</span>。击<span class="dynasty" title="朝代/氏族">秦</span>军<span class="place" title="地名">砀</span>东。还军留及萧。复攻<span class="place" title="地名">砀</span>，破之。下下邑，先登。赐爵五<span class="official" title="官职">大夫</span>。攻蒙、虞，取之。击章邯<span class="artifact" title="器物/书名">车</span>骑，殿。定<span class="place" title="地名">魏</span>地。攻爰戚、东缗，以往至栗，取之。攻齧<span class="flora-fauna" title="动植物">桑</span>，先登。击<span class="dynasty" title="朝代/氏族">秦</span>军阿下，破之。追至濮阳，下甄城。攻都关、<span class="place" title="地名">定陶</span>，袭取宛朐，得单父<span class="institution" title="制度">令</span>。夜袭取临济，攻张，以前至卷，破之。击李由军雍丘下。攻开封，先至城下为多。後章邯破杀项<span class="place" title="地名">梁</span>，<span class="place" title="地名">沛</span>公与<span class="person" title="人名">项羽</span>引兵东如<span class="place" title="地名">砀</span>。自初起<span class="place" title="地名">沛</span>还至<span class="place" title="地名">砀</span>，一岁<span class="time" title="时间">二月</span>。<span class="place" title="地名">楚</span>怀<span class="official" title="官职">王</span>封<span class="place" title="地名">沛</span>公号安武<span class="official" title="官职">侯</span>，为<span class="place" title="地名">砀</span>郡长。<span class="place" title="地名">沛</span>公拜勃为<span class="flora-fauna" title="动植物">虎</span>贲<span class="institution" title="制度">令</span>，以<span class="institution" title="制度">令</span>从<span class="place" title="地名">沛</span>公定<span class="place" title="地名">魏</span>地。攻东郡尉於城武，破之。击<span class="official" title="官职">王</span>离军，破之。攻长社，先登。攻颍阳、缑氏，绝河津。击<span class="place" title="地名">赵</span>贲军尸北。南攻南阳守齮，破<span class="place" title="地名">武关</span>、峣关。破<span class="dynasty" title="朝代/氏族">秦</span>军於蓝田，至<span class="place" title="地名">咸阳</span>，灭<span class="dynasty" title="朝代/氏族">秦</span>。</p>


<h3>定三秦击楚</h3>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">项羽</span>至，以<span class="place" title="地名">沛</span>公为汉<span class="official" title="官职">王</span>。汉<span class="official" title="官职">王</span>赐勃爵为威武<span class="official" title="官职">侯</span>。从入<span class="dynasty" title="朝代/氏族">汉</span>中，拜为<span class="official" title="官职">将军</span>。还定三<span class="dynasty" title="朝代/氏族">秦</span>，至<span class="dynasty" title="朝代/氏族">秦</span>，赐食邑怀德。攻槐里、好畤，最。击<span class="place" title="地名">赵</span>贲、内史保於<span class="place" title="地名">咸阳</span>，最。北攻漆。击章平、姚卬军。西定汧。还下郿、频阳。围章邯废丘。破西丞。击盗<span class="place" title="地名">巴</span>军，破之。攻上邽。东守峣关。转击项籍。攻曲逆，最。还守<span class="place" title="地名">敖仓</span>，追项籍。籍已死，因东定<span class="place" title="地名">楚</span>地泗、<span class="place" title="地名">东海</span>郡，凡得二十二县。还守<span class="place" title="地名">雒阳</span>、栎阳，赐与颍<span class="official" title="官职">侯</span>共食锺离。以<span class="official" title="官职">将军</span>从<span class="person" title="人名">高帝</span>反者<span class="place" title="地名">燕</span>王<span class="person" title="人名">臧荼</span>，破之易下。所将卒当驰道为多。赐爵<span class="official" title="官职">列侯</span>，剖<span class="artifact" title="器物/书名">符</span>世世勿绝。食绛八千一百八十户，号绛<span class="official" title="官职">侯</span>。</p>

<p><a href="#pn-4" id="pn-4" class="para-num" title="点击复制链接">4</a> 以<span class="official" title="官职">将军</span>从<span class="person" title="人名">高帝</span>击反<span class="place" title="地名">韩</span>王信於<span class="place" title="地名">代</span>，降下霍人。以前至武泉，击<span class="tribe" title="族群">胡</span>骑，破之武泉北。转攻<span class="person" title="人名">韩信</span>军铜鞮，破之。还，降太原六城。击<span class="person" title="人名">韩信</span>胡骑晋阳下，破之，下晋阳。後击<span class="person" title="人名">韩信</span>军於硰石，破之，追北八十里。还攻楼烦三城，因击<span class="tribe" title="族群">胡</span>骑平城下，所将卒当驰道为多。勃迁为<span class="official" title="官职">太尉</span>。</p>


<h3>击叛封侯</h3>

<p><a href="#pn-5" id="pn-5" class="para-num" title="点击复制链接">5</a> 击陈豨，屠<span class="artifact" title="器物/书名">马</span>邑。所将卒斩豨<span class="official" title="官职">将军</span>乘<span class="artifact" title="器物/书名">马</span>絺。击<span class="person" title="人名">韩信</span>、陈豨、<span class="place" title="地名">赵</span>利军於楼烦，破之。得豨将宋最、<span class="place" title="地名">雁门</span>守。因转攻得<span class="place" title="地名">云中</span>守、<span class="official" title="官职">丞相</span>箕肆、将勋。定<span class="place" title="地名">雁门</span>郡十七县，<span class="place" title="地名">云中</span>郡十二县。因复击豨灵丘，破之，斩豨，得豨<span class="official" title="官职">丞相</span>程纵、<span class="official" title="官职">将军</span>陈武、<span class="official" title="官职">都尉</span>高肆。定<span class="place" title="地名">代</span>郡九县。<span class="place" title="地名">燕</span>王<span class="person" title="人名">卢绾</span>反，勃以<span class="official" title="官职">相国</span>代<span class="person" title="人名">樊哙</span>将，击下蓟，得绾大将抵、<span class="official" title="官职">丞相</span>偃、守陉、<span class="official" title="官职">太尉</span>弱、<span class="official" title="官职">御史大夫</span>施，屠浑都。破绾军上<span class="flora-fauna" title="动植物">兰</span>，复击破绾军沮阳。追至长城，定<span class="place" title="地名">上谷</span>十二县，右北平十六县，辽西、辽东二十九县，<span class="place" title="地名">渔阳</span>二十二县。最从<span class="person" title="人名">高帝</span>得<span class="official" title="官职">相国</span>一人，<span class="official" title="官职">丞相</span>二人，<span class="official" title="官职">将军</span>、二千石各三人；别破军二，下城三，定郡五，县七十九，得<span class="official" title="官职">丞相</span>、大将各一人。</p>

<p><a href="#pn-6" id="pn-6" class="para-num" title="点击复制链接">6</a> 勃为人木彊敦厚，<span class="person" title="人名">高帝</span>以为可属大事。勃不好文学，每召诸生说士，东乡坐而责之：<span class="quoted">"趣为我语。"</span>其椎少文如此。</p>


<h2>诛吕安刘</h2>

<p><a href="#pn-7" id="pn-7" class="para-num" title="点击复制链接">7</a> 勃既定<span class="place" title="地名">燕</span>而归，<span class="person" title="人名">高祖</span>已崩矣，以<span class="official" title="官职">列侯</span>事孝<span class="person" title="人名">惠帝</span>。孝<span class="person" title="人名">惠帝</span>六年，置<span class="official" title="官职">太尉</span>官，以勃为<span class="official" title="官职">太尉</span>。十岁，高后崩。<span class="person" title="人名">吕禄</span>以<span class="place" title="地名">赵</span>王为汉<span class="official" title="官职">上将军</span>，<span class="person" title="人名">吕产</span>以吕<span class="official" title="官职">王</span>为汉<span class="official" title="官职">相国</span>，秉<span class="dynasty" title="朝代/氏族">汉</span>权，欲危<span class="dynasty" title="朝代/氏族">刘氏</span>。勃为<span class="official" title="官职">太尉</span>，不得入军门。<span class="person" title="人名">陈平</span>为<span class="official" title="官职">丞相</span>，不得任事。於是勃与平谋，卒诛诸吕而立<span class="person" title="人名">孝文</span>皇帝。其语在<span class="person" title="人名">吕后</span>、<span class="person" title="人名">孝文</span>事中。</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">文帝</span>既立，以勃为右<span class="official" title="官职">丞相</span>，赐<span class="artifact" title="器物/书名">金</span>五千斤，食邑万户。居月馀，人或说勃曰：<span class="quoted">"君既诛诸吕，立<span class="place" title="地名">代</span>王，威震天下，而君受厚赏，处尊位，以宠，久之即祸及身矣。"</span>勃惧，亦自危，乃谢请归相<span class="artifact" title="器物/书名">印</span>。上许之。岁馀，<span class="official" title="官职">丞相</span>平卒，上复以勃为<span class="official" title="官职">丞相</span>。十馀月，上曰：<span class="quoted">"前日吾诏<span class="official" title="官职">列侯</span>就国，或未能行，<span class="official" title="官职">丞相</span>吾所重，其率先之。"</span>乃免相就国。</p>


<h3>遭诬下狱</h3>

<p><a href="#pn-9" id="pn-9" class="para-num" title="点击复制链接">9</a> 岁馀，每<span class="place" title="地名">河东</span>守尉行县至绛，绛<span class="official" title="官职">侯</span>勃自畏恐诛，常被甲，<span class="institution" title="制度">令</span>家人持兵以见之。其後人有上书告勃欲反，下<span class="official" title="官职">廷尉</span>。<span class="official" title="官职">廷尉</span>下其事<span class="place" title="地名">长安</span>，逮捕勃治之。勃恐，不知置辞。吏稍侵辱之。勃以千<span class="artifact" title="器物/书名">金</span>与狱吏，狱吏乃书牍背示之，曰<span class="quoted">"以<span class="official" title="官职">公</span>主为证"</span>。<span class="official" title="官职">公</span>主者，孝<span class="person" title="人名">文帝</span>女也，勃太子胜之尚之，故狱吏教引为证。勃之益封受赐，尽以予薄昭。及系急，薄昭为言<span class="person" title="人名">薄太后</span>，太后亦以为无反事。<span class="person" title="人名">文帝</span>朝，太后以冒絮提<span class="person" title="人名">文帝</span>，曰：<span class="quoted">"绛<span class="official" title="官职">侯</span>绾皇帝玺，将兵於北军，不以此时反，今居一小县，顾欲反邪！"</span><span class="person" title="人名">文帝</span>既见绛<span class="official" title="官职">侯</span>狱辞，乃谢曰：<span class="quoted">"吏方验而出之。"</span>於是使使持<span class="artifact" title="器物/书名">节</span>赦绛<span class="official" title="官职">侯</span>，复爵邑。绛<span class="official" title="官职">侯</span>既出，曰：<span class="quoted">"吾尝将百万军，然安知狱吏之贵乎！"</span></p>


<h2>周亚夫</h2>

<p><a href="#pn-10" id="pn-10" class="para-num" title="点击复制链接">10</a> 绛<span class="official" title="官职">侯</span>复就国。孝<span class="person" title="人名">文帝</span>十一年卒，谥为武<span class="official" title="官职">侯</span>。子胜之<span class="place" title="地名">代</span>侯。六岁，尚<span class="official" title="官职">公</span>主，不相中，坐杀人，国除。绝一岁，<span class="person" title="人名">文帝</span>乃择绛<span class="official" title="官职">侯</span>勃子贤者<span class="place" title="地名">河内</span>守亚夫，封为条<span class="official" title="官职">侯</span>，续绛<span class="official" title="官职">侯</span>後。</p>

<p><a href="#pn-11" id="pn-11" class="para-num" title="点击复制链接">11</a> 条<span class="official" title="官职">侯</span>亚夫自未<span class="official" title="官职">侯</span>为<span class="place" title="地名">河内</span>守时，许负相之，曰：<span class="quoted">"君後三岁而<span class="official" title="官职">侯</span>。<span class="official" title="官职">侯</span>八岁为将相，持国秉，贵重矣，於人臣无两。其後九岁而君饿死。"</span>亚夫笑曰：<span class="quoted">"臣之兄已<span class="place" title="地名">代</span>父<span class="official" title="官职">侯</span>矣，有如卒，子当<span class="place" title="地名">代</span>，亚夫何说<span class="official" title="官职">侯</span>乎？然既已贵如负言，又何说饿死？指示我。"</span>许负指其口曰：<span class="quoted">"有从理入口，此饿死<span class="institution" title="制度">法</span>也。"</span>居三岁，其兄绛<span class="official" title="官职">侯</span>胜之有罪，孝<span class="person" title="人名">文帝</span>择绛<span class="official" title="官职">侯</span>子贤者，皆推亚夫，乃封亚夫为条<span class="official" title="官职">侯</span>，续绛<span class="official" title="官职">侯</span>後。</p>


<h3>细柳屯军</h3>

<p><a href="#pn-12" id="pn-12" class="para-num" title="点击复制链接">12</a> <span class="person" title="人名">文帝</span>之後<span class="time" title="时间">六年</span>，<span class="tribe" title="族群">匈奴</span>大入边。乃以<span class="official" title="官职">宗正</span>刘<span class="institution" title="制度">礼</span>为<span class="official" title="官职">将军</span>，军霸上；祝兹<span class="official" title="官职">侯</span>徐厉为<span class="official" title="官职">将军</span>，军棘门；以<span class="place" title="地名">河内</span>守亚夫为<span class="official" title="官职">将军</span>，军细柳：以备<span class="tribe" title="族群">胡</span>。上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀<span class="artifact" title="器物/书名">弓</span>弩，持满。天子先驱至，不得入。先驱曰：<span class="quoted">"天子且至！"</span>军门<span class="official" title="官职">都尉</span>曰：<span class="quoted">"<span class="official" title="官职">将军</span>令曰<span class="quoted">\'军中闻<span class="official" title="官职">将军</span>令，不闻天子之诏\'</span>。"</span>居无何，上至，又不得入。於是上乃使使持<span class="artifact" title="器物/书名">节</span>诏<span class="official" title="官职">将军</span>：<span class="quoted">"吾欲入劳军。"</span>亚夫乃传言开壁门。壁门士吏谓从属<span class="artifact" title="器物/书名">车</span>骑曰：<span class="quoted">"<span class="official" title="官职">将军</span>约，军中不得驱驰。"</span>於是天子乃按辔徐行。至营，<span class="official" title="官职">将军</span>亚夫持兵揖曰：<span class="quoted">"介胄之士不拜，请以军<span class="institution" title="制度">礼</span>见。"</span>天子为动，改容式<span class="artifact" title="器物/书名">车</span>。使人称谢：<span class="quoted">"皇帝敬劳<span class="official" title="官职">将军</span>。"</span>成<span class="institution" title="制度">礼</span>而去。既出军门，群臣皆惊。<span class="person" title="人名">文帝</span>曰：<span class="quoted">"嗟乎，此真<span class="official" title="官职">将军</span>矣！曩者霸上、棘门军，若兒戏耳，其将固可袭而虏也。至於亚夫，可得而犯邪！"</span>称善者久之。月馀，三军皆罢。乃拜亚夫为<span class="official" title="官职">中尉</span>。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">孝文</span>且崩时，诫太子曰：<span class="quoted">"即有缓急，<span class="person" title="人名">周亚夫</span>真可任将兵。"</span><span class="person" title="人名">文帝</span>崩，拜亚夫为<span class="official" title="官职">车骑将军</span>。</p>


<h3>平定吴楚</h3>

<p><a href="#pn-14" id="pn-14" class="para-num" title="点击复制链接">14</a> <span class="person" title="人名">孝景</span>三年，<span class="place" title="地名">吴</span>楚反。亚夫以<span class="official" title="官职">中尉</span>为<span class="official" title="官职">太尉</span>，东击<span class="place" title="地名">吴</span>楚。因自请上曰：<span class="quoted">"<span class="place" title="地名">楚</span>兵剽轻，难与争锋。原以<span class="place" title="地名">梁</span>委之，绝其粮道，乃可制。"</span>上许之。</p>

<p><a href="#pn-15" id="pn-15" class="para-num" title="点击复制链接">15</a> <span class="official" title="官职">太尉</span>既会兵<span class="place" title="地名">荥阳</span>，<span class="place" title="地名">吴</span>方攻<span class="place" title="地名">梁</span>，<span class="place" title="地名">梁</span>急，请救。<span class="official" title="官职">太尉</span>引兵东北走昌邑，深壁而守。<span class="place" title="地名">梁</span>日使使请<span class="official" title="官职">太尉</span>，<span class="official" title="官职">太尉</span>守便宜，不肯往。<span class="place" title="地名">梁</span>上书言<span class="person" title="人名">景帝</span>，<span class="person" title="人名">景帝</span>使使诏救<span class="place" title="地名">梁</span>。<span class="official" title="官职">太尉</span>不奉诏，坚壁不出，而使轻骑兵<span class="artifact" title="器物/书名">弓</span>高<span class="official" title="官职">侯</span>等绝<span class="place" title="地名">吴</span>楚兵後食道。<span class="place" title="地名">吴</span>兵乏粮，饥，数欲挑战，终不出。夜，军中惊，内相攻击扰乱，至於<span class="official" title="官职">太尉</span>帐下。<span class="official" title="官职">太尉</span>终卧不起。顷之，复定。後<span class="place" title="地名">吴</span>奔壁东南陬，<span class="official" title="官职">太尉</span>使备西北。已而其精兵果奔西北，不得入。<span class="place" title="地名">吴</span>兵既饿，乃引而去。<span class="official" title="官职">太尉</span>出精兵追击，大破之。<span class="place" title="地名">吴</span>王濞弃其军，而与壮士数千人亡走，保於江南丹徒。<span class="dynasty" title="朝代/氏族">汉</span>兵因乘胜，遂尽虏之，降其兵，购<span class="place" title="地名">吴</span>王千<span class="artifact" title="器物/书名">金</span>。月馀，<span class="place" title="地名">越</span>人斩<span class="place" title="地名">吴</span>王头以告。凡相攻守<span class="time" title="时间">三月</span>，而<span class="place" title="地名">吴</span>楚破平。於是诸将乃以<span class="official" title="官职">太尉</span>计谋为是。由此<span class="place" title="地名">梁</span>孝<span class="official" title="官职">王</span>与<span class="official" title="官职">太尉</span>有卻。</p>


<h3>为相忤旨</h3>

<p><a href="#pn-16" id="pn-16" class="para-num" title="点击复制链接">16</a> 归，复置<span class="official" title="官职">太尉</span>官。五岁，迁为<span class="official" title="官职">丞相</span>，<span class="person" title="人名">景帝</span>甚重之。<span class="person" title="人名">景帝</span>废栗太子，<span class="official" title="官职">丞相</span>固争之，不得。<span class="person" title="人名">景帝</span>由此疏之。而<span class="place" title="地名">梁</span>孝<span class="official" title="官职">王</span>每朝，常与太后言条<span class="official" title="官职">侯</span>之短。</p>

<p><a href="#pn-17" id="pn-17" class="para-num" title="点击复制链接">17</a> <span class="person" title="人名">窦太后</span>曰：<span class="quoted">"皇后兄<span class="official" title="官职">王</span>信可<span class="official" title="官职">侯</span>也。"</span><span class="person" title="人名">景帝</span>让曰：<span class="quoted">"始南皮、章武<span class="official" title="官职">侯</span>先帝不<span class="official" title="官职">侯</span>，及臣即位乃<span class="official" title="官职">侯</span>之。信未得封也。"</span><span class="person" title="人名">窦太后</span>曰：<span class="quoted">"人主各以时行耳。自窦长君在时，竟不得<span class="official" title="官职">侯</span>，死後乃其子彭祖顾得<span class="official" title="官职">侯</span>。吾甚恨之。帝趣<span class="official" title="官职">侯</span>信也！"</span><span class="person" title="人名">景帝</span>曰：<span class="quoted">"请得与<span class="official" title="官职">丞相</span>议之。"</span><span class="official" title="官职">丞相</span>议之，亚夫曰：<span class="quoted">"高皇帝约<span class="quoted">\'非<span class="dynasty" title="朝代/氏族">刘氏</span>不得<span class="official" title="官职">王</span>，非有功不得<span class="official" title="官职">侯</span>。不如约，天下共击之\'</span>。今信虽皇后兄，无功，<span class="official" title="官职">侯</span>之，非约也。"</span><span class="person" title="人名">景帝</span>默然而止。</p>

<p><a href="#pn-18" id="pn-18" class="para-num" title="点击复制链接">18</a> 其後匈奴<span class="official" title="官职">王</span>徐卢等五人降，<span class="person" title="人名">景帝</span>欲<span class="official" title="官职">侯</span>之以劝後。<span class="official" title="官职">丞相</span>亚夫曰：<span class="quoted">"彼背其主降陛下，陛下<span class="official" title="官职">侯</span>之，则何以责人臣不守<span class="artifact" title="器物/书名">节</span>者乎？"</span><span class="person" title="人名">景帝</span>曰：<span class="quoted">"<span class="official" title="官职">丞相</span>议不可用。"</span>乃悉封徐卢等为<span class="official" title="官职">列侯</span>。亚夫因谢病。<span class="person" title="人名">景帝</span>中<span class="time" title="时间">三年</span>，以病免相。</p>

<p><a href="#pn-19" id="pn-19" class="para-num" title="点击复制链接">19</a> 顷之，<span class="person" title="人名">景帝</span>居禁中，召条<span class="official" title="官职">侯</span>，赐食。独置大胾，无切肉，又不置櫡。条<span class="official" title="官职">侯</span>心不平，顾谓尚席取櫡。<span class="person" title="人名">景帝</span>视而笑曰：<span class="quoted">"此不足君所乎？"</span>条<span class="official" title="官职">侯</span>免冠谢。上起，条<span class="official" title="官职">侯</span>因趋出。<span class="person" title="人名">景帝</span>以目送之，曰：<span class="quoted">"此怏怏者非少主臣也！"</span></p>


<h3>狱死不食</h3>

<p><a href="#pn-20" id="pn-20" class="para-num" title="点击复制链接">20</a> 居无何，条<span class="official" title="官职">侯</span>子为父买工官尚方甲楯五百被可以葬者。取庸苦之，不予<span class="artifact" title="器物/书名">钱</span>。庸知其盗买县官器，怒而上变告子，事连汙条<span class="official" title="官职">侯</span>。书既闻上，上下吏。吏簿责条<span class="official" title="官职">侯</span>，条<span class="official" title="官职">侯</span>不对。<span class="person" title="人名">景帝</span>骂之曰：<span class="quoted">"吾不用也。"</span>召诣<span class="official" title="官职">廷尉</span>。<span class="official" title="官职">廷尉</span>责曰：<span class="quoted">"君<span class="official" title="官职">侯</span>欲反邪？"</span>亚夫曰：<span class="quoted">"臣所买器，乃葬器也，何谓反邪？"</span>吏曰：<span class="quoted">"君<span class="official" title="官职">侯</span>纵不反地上，即欲反地下耳。"</span>吏侵之益急。初，吏捕条<span class="official" title="官职">侯</span>，条<span class="official" title="官职">侯</span>欲自杀，夫人止之，以故不得死，遂入<span class="official" title="官职">廷尉</span>。因不食五日，呕血而死。国除。</p>

<p><a href="#pn-21" id="pn-21" class="para-num" title="点击复制链接">21</a> 绝一岁，<span class="person" title="人名">景帝</span>乃更封绛<span class="official" title="官职">侯</span>勃他子坚为平曲<span class="official" title="官职">侯</span>，续绛<span class="official" title="官职">侯</span>後。<span class="time" title="时间">十九年</span>卒，谥为共<span class="official" title="官职">侯</span>。子建德<span class="place" title="地名">代</span>侯，<span class="time" title="时间">十三年</span>，为<span class="official" title="官职">太子太傅</span>。坐酎<span class="artifact" title="器物/书名">金</span>不善，<span class="time" title="时间">元鼎</span><span class="time" title="时间">五年</span>，有罪，国除。</p>

<p><a href="#pn-22" id="pn-22" class="para-num" title="点击复制链接">22</a> 条<span class="official" title="官职">侯</span>果饿死。死後，<span class="person" title="人名">景帝</span>乃封<span class="official" title="官职">王</span>信为盖<span class="official" title="官职">侯</span>。</p>


<h2>太史公曰</h2>

<blockquote>
绛侯<span class="person" title="人名">周勃</span>始为<span class="artifact" title="器物/书名">布</span>衣时，鄙朴人也，才能不过凡庸。及从<span class="person" title="人名">高祖</span>定天下，在将相位，诸吕欲作乱，勃匡国家难，复之乎正。虽伊尹、周<span class="official" title="官职">公</span>，何以加哉！亚夫之用兵，持威重，执坚刃，穰苴曷有加焉！足己而不学，守<span class="artifact" title="器物/书名">节</span>不逊，终以穷困。悲夫！<br>
</blockquote>

<blockquote>
绛<span class="official" title="官职">侯</span>佐<span class="dynasty" title="朝代/氏族">汉</span>，质厚敦笃。始击<span class="place" title="地名">砀</span>东，亦围尸北。所攻必取，所讨咸克。陈豨伏诛，<span class="person" title="人名">臧荼</span>破国。事居送往，推功伏德。<span class="official" title="官职">列侯</span>还第，<span class="official" title="官职">太尉</span>下狱。继相条<span class="official" title="官职">侯</span>，绍封平曲。惜哉贤将，父子<span class="place" title="地名">代</span>辱！<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="056_陈丞相世家.html" class="nav-prev">← 上一页</a>
    <a href="058_梁孝王世家.html" class="nav-next">下一页 →</a>
</nav>
</body>
</html>
