<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>057_绛侯周勃世家</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="056_陈丞相世家.html" class="nav-prev">← 上一页</a>
    <a href="058_梁孝王世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 绛侯周勃世家 <a href="../original_text/057_绛侯周勃世家.txt" class="original-text-link">原文</a></h1>


<h2>从征灭秦</h2>

<p><a href="#pn-1" id="pn-1" class="para-num" title="点击复制链接">1</a> 绛侯<a href="../entities/person.html#entity-周勃" class="entity-link"><span class="person" title="人名">周勃</span></a>者，<a href="../entities/place.html#entity-沛" class="entity-link"><span class="place" title="地名">沛</span></a>人也。其先卷人，徙<a href="../entities/place.html#entity-沛" class="entity-link"><span class="place" title="地名">沛</span></a>。勃以织薄曲为生，常为人吹箫给丧事，材官引彊。</p>

<p><a href="#pn-2" id="pn-2" class="para-num" title="点击复制链接">2</a> <a href="../entities/person.html#entity-刘邦" class="entity-link"><span class="person" title="人名">高祖</span></a>之为<a href="../entities/place.html#entity-沛" class="entity-link"><span class="place" title="地名">沛</span></a>公初起，勃以中涓从攻<a href="../entities/tribe.html#entity-胡" class="entity-link"><span class="tribe" title="族群">胡</span></a>陵，下方与。<br>
方与反，与战，卻適。<br>
攻<a href="../entities/place.html#entity-丰" class="entity-link"><span class="place" title="地名">丰</span></a>。<br>
击<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军<a href="../entities/place.html#entity-砀" class="entity-link"><span class="place" title="地名">砀</span></a>东。<br>
还军留及萧。<br>
复攻<a href="../entities/place.html#entity-砀" class="entity-link"><span class="place" title="地名">砀</span></a>，破之。<br>
下下邑，先登。<br>
赐爵五<a href="../entities/official.html#entity-大夫" class="entity-link"><span class="official" title="官职">大夫</span></a>。<br>
攻蒙、虞，取之。<br>
击章邯<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑，殿。<br>
定<a href="../entities/place.html#entity-魏" class="entity-link"><span class="place" title="地名">魏</span></a>地。<br>
攻爰戚、东缗，以往至栗，取之。<br>
攻齧<a href="../entities/flora-fauna.html#entity-桑" class="entity-link"><span class="flora-fauna" title="动植物">桑</span></a>，先登。<br>
击<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军阿下，破之。<br>
追至濮阳，下甄城。<br>
攻都关、<a href="../entities/place.html#entity-定陶" class="entity-link"><span class="place" title="地名">定陶</span></a>，袭取宛朐，得单父<a href="../entities/institution.html#entity-令" class="entity-link"><span class="institution" title="制度">令</span></a>。<br>
夜袭取临济，攻张，以前至卷，破之。<br>
击李由军雍丘下。<br>
攻开封，先至城下为多。<br>
後章邯破杀项<a href="../entities/place.html#entity-梁" class="entity-link"><span class="place" title="地名">梁</span></a>，<a href="../entities/place.html#entity-沛" class="entity-link"><span class="place" title="地名">沛</span></a>公与<a href="../entities/person.html#entity-项羽" class="entity-link"><span class="person" title="人名">项羽</span></a>引兵东如<a href="../entities/place.html#entity-砀" class="entity-link"><span class="place" title="地名">砀</span></a>。<br>
自初起<a href="../entities/place.html#entity-沛" class="entity-link"><span class="place" title="地名">沛</span></a>还至<a href="../entities/place.html#entity-砀" class="entity-link"><span class="place" title="地名">砀</span></a>，一岁<a href="../entities/time.html#entity-二月" class="entity-link"><span class="time" title="时间">二月</span></a>。<br>
<a href="../entities/place.html#entity-楚" class="entity-link"><span class="place" title="地名">楚</span></a>怀<a href="../entities/official.html#entity-王" class="entity-link"><span class="official" title="官职">王</span></a>封<a href="../entities/place.html#entity-沛" class="entity-link"><span class="place" title="地名">沛</span></a>公号安武<a href="../entities/official.html#entity-侯" class="entity-link"><span class="official" title="官职">侯</span></a>，为<a href="../entities/place.html#entity-砀" class="entity-link"><span class="place" title="地名">砀</span></a>郡长。<br>
<a href="../entities/place.html#entity-沛" class="entity-link"><span class="place" title="地名">沛</span></a>公拜勃为<a href="../entities/flora-fauna.html#entity-虎" class="entity-link"><span class="flora-fauna" title="动植物">虎</span></a>贲<a href="../entities/institution.html#entity-令" class="entity-link"><span class="institution" title="制度">令</span></a>，以<a href="../entities/institution.html#entity-令" class="entity-link"><span class="institution" title="制度">令</span></a>从<a href="../entities/place.html#entity-沛" class="entity-link"><span class="place" title="地名">沛</span></a>公定<a href="../entities/place.html#entity-魏" class="entity-link"><span class="place" title="地名">魏</span></a>地。<br>
攻东郡尉於城武，破之。<br>
击<a href="../entities/official.html#entity-王" class="entity-link"><span class="official" title="官职">王</span></a>离军，破之。<br>
攻长社，先登。<br>
攻颍阳、缑氏，绝河津。<br>
击<a href="../entities/place.html#entity-赵" class="entity-link"><span class="place" title="地名">赵</span></a>贲军尸北。<br>
南攻南阳守齮，破<a href="../entities/place.html#entity-武关" class="entity-link"><span class="place" title="地名">武关</span></a>、峣关。<br>
破<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>军於蓝田，至<a href="../entities/place.html#entity-咸阳" class="entity-link"><span class="place" title="地名">咸阳</span></a>，灭<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>。</p>


<h3>定三秦击楚</h3>

<p><a href="#pn-3" id="pn-3" class="para-num" title="点击复制链接">3</a> <a href="../entities/person.html#entity-项羽" class="entity-link"><span class="person" title="人名">项羽</span></a>至，以<a href="../entities/place.html#entity-沛" class="entity-link"><span class="place" title="地名">沛</span></a>公为汉<a href="../entities/official.html#entity-王" class="entity-link"><span class="official" title="官职">王</span></a>。汉<a href="../entities/official.html#entity-王" class="entity-link"><span class="official" title="官职">王</span></a>赐勃爵为威武<a href="../entities/official.html#entity-侯" class="entity-link"><span class="official" title="官职">侯</span></a>。从入<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>中，拜为<a href="../entities/official.html#entity-将军" class="entity-link"><span class="official" title="官职">将军</span></a>。还定三<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>，至<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>，赐食邑怀德。攻槐里、好畤，最。击<a href="../entities/place.html#entity-赵" class="entity-link"><span class="place" title="地名">赵</span></a>贲、内史保於<a href="../entities/place.html#entity-咸阳" class="entity-link"><span class="place" title="地名">咸阳</span></a>，最。北攻漆。击章平、姚卬军。西定汧。还下郿、频阳。围章邯废丘。破西丞。击盗<a href="../entities/place.html#entity-巴" class="entity-link"><span class="place" title="地名">巴</span></a>军，破之。攻上邽。东守峣关。转击项籍。攻曲逆，最。还守<a href="../entities/place.html#entity-敖仓" class="entity-link"><span class="place" title="地名">敖仓</span></a>，追项籍。籍已死，因东定<a href="../entities/place.html#entity-楚" class="entity-link"><span class="place" title="地名">楚</span></a>地泗、<a href="../entities/place.html#entity-东海" class="entity-link"><span class="place" title="地名">东海</span></a>郡，凡得二十二县。还守<a href="../entities/place.html#entity-雒阳" class="entity-link"><span class="place" title="地名">雒阳</span></a>、栎阳，赐与颍<a href="../entities/official.html#entity-侯" class="entity-link"><span class="official" title="官职">侯</span></a>共食锺离。以<a href="../entities/official.html#entity-将军" class="entity-link"><span class="official" title="官职">将军</span></a>从<a href="../entities/person.html#entity-刘邦" class="entity-link"><span class="person" title="人名">高帝</span></a>反者<a href="../entities/place.html#entity-燕" class="entity-link"><span class="place" title="地名">燕</span></a>王<a href="../entities/person.html#entity-臧荼" class="entity-link"><span class="person" title="人名">臧荼</span></a>，破之易下。所将卒当驰道为多。赐爵<a href="../entities/official.html#entity-列侯" class="entity-link"><span class="official" title="官职">列侯</span></a>，剖<a href="../entities/artifact.html#entity-符" class="entity-link"><span class="artifact" title="器物/书名">符</span></a>世世勿绝。食绛八千一百八十户，号绛<a href="../entities/official.html#entity-侯" class="entity-link"><span class="official" title="官职">侯</span></a>。</p>

<p><a href="#pn-4" id="pn-4" class="para-num" title="点击复制链接">4</a> 以<a href="../entities/official.html#entity-将军" class="entity-link"><span class="official" title="官职">将军</span></a>从<a href="../entities/person.html#entity-刘邦" class="entity-link"><span class="person" title="人名">高帝</span></a>击反<a href="../entities/place.html#entity-韩" class="entity-link"><span class="place" title="地名">韩</span></a>王信於<a href="../entities/place.html#entity-代" class="entity-link"><span class="place" title="地名">代</span></a>，降下霍人。以前至武泉，击<a href="../entities/tribe.html#entity-胡" class="entity-link"><span class="tribe" title="族群">胡</span></a>骑，破之武泉北。转攻<a href="../entities/person.html#entity-韩信" class="entity-link"><span class="person" title="人名">韩信</span></a>军铜鞮，破之。还，降太原六城。击<a href="../entities/person.html#entity-韩信" class="entity-link"><span class="person" title="人名">韩信</span></a>胡骑晋阳下，破之，下晋阳。後击<a href="../entities/person.html#entity-韩信" class="entity-link"><span class="person" title="人名">韩信</span></a>军於硰石，破之，追北八十里。还攻楼烦三城，因击<a href="../entities/tribe.html#entity-胡" class="entity-link"><span class="tribe" title="族群">胡</span></a>骑平城下，所将卒当驰道为多。勃迁为<a href="../entities/official.html#entity-太尉" class="entity-link"><span class="official" title="官职">太尉</span></a>。</p>


<h3>击叛封侯</h3>

<p><a href="#pn-5" id="pn-5" class="para-num" title="点击复制链接">5</a> 击陈豨，屠<a href="../entities/artifact.html#entity-马" class="entity-link"><span class="artifact" title="器物/书名">马</span></a>邑。所将卒斩豨<a href="../entities/official.html#entity-将军" class="entity-link"><span class="official" title="官职">将军</span></a>乘<a href="../entities/artifact.html#entity-马" class="entity-link"><span class="artifact" title="器物/书名">马</span></a>絺。击<a href="../entities/person.html#entity-韩信" class="entity-link"><span class="person" title="人名">韩信</span></a>、陈豨、<a href="../entities/place.html#entity-赵" class="entity-link"><span class="place" title="地名">赵</span></a>利军於楼烦，破之。得豨将宋最、<a href="../entities/place.html#entity-雁门" class="entity-link"><span class="place" title="地名">雁门</span></a>守。因转攻得<a href="../entities/place.html#entity-云中" class="entity-link"><span class="place" title="地名">云中</span></a>守、<a href="../entities/official.html#entity-丞相" class="entity-link"><span class="official" title="官职">丞相</span></a>箕肆、将勋。定<a href="../entities/place.html#entity-雁门" class="entity-link"><span class="place" title="地名">雁门</span></a>郡十七县，<a href="../entities/place.html#entity-云中" class="entity-link"><span class="place" title="地名">云中</span></a>郡十二县。因复击豨灵丘，破之，斩豨，得豨<a href="../entities/official.html#entity-丞相" class="entity-link"><span class="official" title="官职">丞相</span></a>程纵、<a href="../entities/official.html#entity-将军" class="entity-link"><span class="official" title="官职">将军</span></a>陈武、<a href="../entities/official.html#entity-都尉" class="entity-link"><span class="official" title="官职">都尉</span></a>高肆。定<a href="../entities/place.html#entity-代" class="entity-link"><span class="place" title="地名">代</span></a>郡九县。<a href="../entities/place.html#entity-燕" class="entity-link"><span class="place" title="地名">燕</span></a>王<a href="../entities/person.html#entity-卢绾" class="entity-link"><span class="person" title="人名">卢绾</span></a>反，勃以<a href="../entities/official.html#entity-相国" class="entity-link"><span class="official" title="官职">相国</span></a>代<a href="../entities/person.html#entity-樊哙" class="entity-link"><span class="person" title="人名">樊哙</span></a>将，击下蓟，得绾大将抵、<a href="../entities/official.html#entity-丞相" class="entity-link"><span class="official" title="官职">丞相</span></a>偃、守陉、<a href="../entities/official.html#entity-太尉" class="entity-link"><span class="official" title="官职">太尉</span></a>弱、<a href="../entities/official.html#entity-御史大夫" class="entity-link"><span class="official" title="官职">御史大夫</span></a>施，屠浑都。破绾军上<a href="../entities/flora-fauna.html#entity-兰" class="entity-link"><span class="flora-fauna" title="动植物">兰</span></a>，复击破绾军沮阳。追至长城，定<a href="../entities/place.html#entity-上谷" class="entity-link"><span class="place" title="地名">上谷</span></a>十二县，右北平十六县，辽西、辽东二十九县，<a href="../entities/place.html#entity-渔阳" class="entity-link"><span class="place" title="地名">渔阳</span></a>二十二县。最从<a href="../entities/person.html#entity-刘邦" class="entity-link"><span class="person" title="人名">高帝</span></a>得<a href="../entities/official.html#entity-相国" class="entity-link"><span class="official" title="官职">相国</span></a>一人，<a href="../entities/official.html#entity-丞相" class="entity-link"><span class="official" title="官职">丞相</span></a>二人，<a href="../entities/official.html#entity-将军" class="entity-link"><span class="official" title="官职">将军</span></a>、二千石各三人；别破军二，下城三，定郡五，县七十九，得<a href="../entities/official.html#entity-丞相" class="entity-link"><span class="official" title="官职">丞相</span></a>、大将各一人。</p>

<p><a href="#pn-6" id="pn-6" class="para-num" title="点击复制链接">6</a> 勃为人木彊敦厚，<a href="../entities/person.html#entity-刘邦" class="entity-link"><span class="person" title="人名">高帝</span></a>以为可属大事。勃不好文学，每召诸生说士，东乡坐而责之：<span class="quoted">"趣为我语。"</span>其椎少文如此。</p>


<h2>诛吕安刘</h2>

<p><a href="#pn-7" id="pn-7" class="para-num" title="点击复制链接">7</a> 勃既定<a href="../entities/place.html#entity-燕" class="entity-link"><span class="place" title="地名">燕</span></a>而归，<a href="../entities/person.html#entity-刘邦" class="entity-link"><span class="person" title="人名">高祖</span></a>已崩矣，以<a href="../entities/official.html#entity-列侯" class="entity-link"><span class="official" title="官职">列侯</span></a>事孝<a href="../entities/person.html#entity-惠帝" class="entity-link"><span class="person" title="人名">惠帝</span></a>。孝<a href="../entities/person.html#entity-惠帝" class="entity-link"><span class="person" title="人名">惠帝</span></a>六年，置<a href="../entities/official.html#entity-太尉" class="entity-link"><span class="official" title="官职">太尉</span></a>官，以勃为<a href="../entities/official.html#entity-太尉" class="entity-link"><span class="official" title="官职">太尉</span></a>。十岁，高后崩。<a href="../entities/person.html#entity-吕禄" class="entity-link"><span class="person" title="人名">吕禄</span></a>以<a href="../entities/place.html#entity-赵" class="entity-link"><span class="place" title="地名">赵</span></a>王为汉<a href="../entities/official.html#entity-上将军" class="entity-link"><span class="official" title="官职">上将军</span></a>，<a href="../entities/person.html#entity-吕产" class="entity-link"><span class="person" title="人名">吕产</span></a>以吕<a href="../entities/official.html#entity-王" class="entity-link"><span class="official" title="官职">王</span></a>为汉<a href="../entities/official.html#entity-相国" class="entity-link"><span class="official" title="官职">相国</span></a>，秉<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>权，欲危<a href="../entities/dynasty.html#entity-刘氏" class="entity-link"><span class="dynasty" title="朝代/氏族">刘氏</span></a>。勃为<a href="../entities/official.html#entity-太尉" class="entity-link"><span class="official" title="官职">太尉</span></a>，不得入军门。<a href="../entities/person.html#entity-陈平" class="entity-link"><span class="person" title="人名">陈平</span></a>为<a href="../entities/official.html#entity-丞相" class="entity-link"><span class="official" title="官职">丞相</span></a>，不得任事。於是勃与平谋，卒诛诸吕而立<a href="../entities/person.html#entity-孝文" class="entity-link"><span class="person" title="人名">孝文</span></a>皇帝。其语在<a href="../entities/person.html#entity-吕后" class="entity-link"><span class="person" title="人名">吕后</span></a>、<a href="../entities/person.html#entity-孝文" class="entity-link"><span class="person" title="人名">孝文</span></a>事中。</p>

<p><a href="#pn-8" id="pn-8" class="para-num" title="点击复制链接">8</a> <a href="../entities/person.html#entity-孝文帝" class="entity-link"><span class="person" title="人名">文帝</span></a>既立，以勃为右<a href="../entities/official.html#entity-丞相" class="entity-link"><span class="official" title="官职">丞相</span></a>，赐<a href="../entities/artifact.html#entity-金" class="entity-link"><span class="artifact" title="器物/书名">金</span></a>五千斤，食邑万户。居月馀，人或说勃曰：<span class="quoted"><span class="dialogue quoted">"君既诛诸吕，立<a href="../entities/place.html#entity-代" class="entity-link"><span class="place" title="地名">代</span></a>王，威震天下，而君受厚赏，处尊位，以宠，久之即祸及身矣。"</span></span>勃惧，亦自危，乃谢请归相<a href="../entities/artifact.html#entity-印" class="entity-link"><span class="artifact" title="器物/书名">印</span></a>。上许之。岁馀，<a href="../entities/official.html#entity-丞相" class="entity-link"><span class="official" title="官职">丞相</span></a>平卒，上复以勃为<a href="../entities/official.html#entity-丞相" class="entity-link"><span class="official" title="官职">丞相</span></a>。十馀月，上曰：<span class="quoted"><span class="dialogue quoted">"前日吾诏<a href="../entities/official.html#entity-列侯" class="entity-link"><span class="official" title="官职">列侯</span></a>就国，或未能行，<a href="../entities/official.html#entity-丞相" class="entity-link"><span class="official" title="官职">丞相</span></a>吾所重，其率先之。"</span></span>乃免相就国。</p>


<h3>遭诬下狱</h3>

<p><a href="#pn-9" id="pn-9" class="para-num" title="点击复制链接">9</a> 岁馀，每<a href="../entities/place.html#entity-河东" class="entity-link"><span class="place" title="地名">河东</span></a>守尉行县至绛，绛<a href="../entities/official.html#entity-侯" class="entity-link"><span class="official" title="官职">侯</span></a>勃自畏恐诛，常被甲，<a href="../entities/institution.html#entity-令" class="entity-link"><span class="institution" title="制度">令</span></a>家人持兵以见之。其後人有上书告勃欲反，下<a href="../entities/official.html#entity-廷尉" class="entity-link"><span class="official" title="官职">廷尉</span></a>。<a href="../entities/official.html#entity-廷尉" class="entity-link"><span class="official" title="官职">廷尉</span></a>下其事<a href="../entities/place.html#entity-长安" class="entity-link"><span class="place" title="地名">长安</span></a>，逮捕勃治之。勃恐，不知置辞。吏稍侵辱之。勃以千<a href="../entities/artifact.html#entity-金" class="entity-link"><span class="artifact" title="器物/书名">金</span></a>与狱吏，狱吏乃书牍背示之，曰<span class="quoted">"以<a href="../entities/official.html#entity-公" class="entity-link"><span class="official" title="官职">公</span></a>主为证"</span>。<a href="../entities/official.html#entity-公" class="entity-link"><span class="official" title="官职">公</span></a>主者，孝<a href="../entities/person.html#entity-孝文帝" class="entity-link"><span class="person" title="人名">文帝</span></a>女也，勃太子胜之尚之，故狱吏教引为证。勃之益封受赐，尽以予薄昭。及系急，薄昭为言<a href="../entities/person.html#entity-薄太后" class="entity-link"><span class="person" title="人名">薄太后</span></a>，太后亦以为无反事。<a href="../entities/person.html#entity-孝文帝" class="entity-link"><span class="person" title="人名">文帝</span></a>朝，太后以冒絮提<a href="../entities/person.html#entity-孝文帝" class="entity-link"><span class="person" title="人名">文帝</span></a>，曰：<span class="quoted"><span class="dialogue quoted">"绛<a href="../entities/official.html#entity-侯" class="entity-link"><span class="official" title="官职">侯</span></a>绾皇帝玺，将兵於北军，不以此时反，今居一小县，顾欲反邪！"</span></span><a href="../entities/person.html#entity-孝文帝" class="entity-link"><span class="person" title="人名">文帝</span></a>既见绛<a href="../entities/official.html#entity-侯" class="entity-link"><span class="official" title="官职">侯</span></a>狱辞，乃谢曰：<span class="quoted">"吏方验而出之。"</span>於是使使持<a href="../entities/artifact.html#entity-节" class="entity-link"><span class="artifact" title="器物/书名">节</span></a>赦绛<a href="../entities/official.html#entity-侯" class="entity-link"><span class="official" title="官职">侯</span></a>，复爵邑。绛<a href="../entities/official.html#entity-侯" class="entity-link"><span class="official" title="官职">侯</span></a>既出，曰：<span class="quoted"><span class="dialogue quoted">"吾尝将百万军，然安知狱吏之贵乎！"</span></span></p>


<h2>周亚夫</h2>

<p><a href="#pn-10" id="pn-10" class="para-num" title="点击复制链接">10</a> 绛<a href="../entities/official.html#entity-侯" class="entity-link"><span class="official" title="官职">侯</span></a>复就国。孝<a href="../entities/person.html#entity-孝文帝" class="entity-link"><span class="person" title="人名">文帝</span></a>十一年卒，谥为武<a href="../entities/official.html#entity-侯" class="entity-link"><span class="official" title="官职">侯</span></a>。子胜之<a href="../entities/place.html#entity-代" class="entity-link"><span class="place" title="地名">代</span></a>侯。六岁，尚<a href="../entities/official.html#entity-公" class="entity-link"><span class="official" title="官职">公</span></a>主，不相中，坐杀人，国除。绝一岁，<a href="../entities/person.html#entity-孝文帝" class="entity-link"><span class="person" title="人名">文帝</span></a>乃择绛<a href="../entities/official.html#entity-侯" class="entity-link"><span class="official" title="官职">侯</span></a>勃子贤者<a href="../entities/place.html#entity-河内" class="entity-link"><span class="place" title="地名">河内</span></a>守亚夫，封为条<a href="../entities/official.html#entity-侯" class="entity-link"><span class="official" title="官职">侯</span></a>，续绛<a href="../entities/official.html#entity-侯" class="entity-link"><span class="official" title="官职">侯</span></a>後。</p>

<p><a href="#pn-11" id="pn-11" class="para-num" title="点击复制链接">11</a> 条<a href="../entities/official.html#entity-侯" class="entity-link"><span class="official" title="官职">侯</span></a>亚夫自未<a href="../entities/official.html#entity-侯" class="entity-link"><span class="official" title="官职">侯</span></a>为<a href="../entities/place.html#entity-河内" class="entity-link"><span class="place" title="地名">河内</span></a>守时，许负相之，曰：<span class="quoted"><span class="dialogue quoted">"君後三岁而<a href="../entities/official.html#entity-侯" class="entity-link"><span class="official" title="官职">侯</span></a>。<a href="../entities/official.html#entity-侯" class="entity-link"><span class="official" title="官职">侯</span></a>八岁为将相，持国秉，贵重矣，於人臣无两。其後九岁而君饿死。"</span></span>亚夫笑曰：<span class="quoted"><span class="dialogue quoted">"臣之兄已<a href="../entities/place.html#entity-代" class="entity-link"><span class="place" title="地名">代</span></a>父<a href="../entities/official.html#entity-侯" class="entity-link"><span class="official" title="官职">侯</span></a>矣，有如卒，子当<a href="../entities/place.html#entity-代" class="entity-link"><span class="place" title="地名">代</span></a>，亚夫何说<a href="../entities/official.html#entity-侯" class="entity-link"><span class="official" title="官职">侯</span></a>乎？然既已贵如负言，又何说饿死？指示我。"</span></span>许负指其口曰：<span class="quoted">"有从理入口，此饿死<a href="../entities/institution.html#entity-法" class="entity-link"><span class="institution" title="制度">法</span></a>也。"</span>居三岁，其兄绛<a href="../entities/official.html#entity-侯" class="entity-link"><span class="official" title="官职">侯</span></a>胜之有罪，孝<a href="../entities/person.html#entity-孝文帝" class="entity-link"><span class="person" title="人名">文帝</span></a>择绛<a href="../entities/official.html#entity-侯" class="entity-link"><span class="official" title="官职">侯</span></a>子贤者，皆推亚夫，乃封亚夫为条<a href="../entities/official.html#entity-侯" class="entity-link"><span class="official" title="官职">侯</span></a>，续绛<a href="../entities/official.html#entity-侯" class="entity-link"><span class="official" title="官职">侯</span></a>後。</p>


<h3>细柳屯军</h3>

<p><a href="#pn-12" id="pn-12" class="para-num" title="点击复制链接">12</a> <a href="../entities/person.html#entity-孝文帝" class="entity-link"><span class="person" title="人名">文帝</span></a>之後<a href="../entities/time.html#entity-六年" class="entity-link"><span class="time" title="时间">六年</span></a>，<a href="../entities/tribe.html#entity-匈奴" class="entity-link"><span class="tribe" title="族群">匈奴</span></a>大入边。乃以<a href="../entities/official.html#entity-宗正" class="entity-link"><span class="official" title="官职">宗正</span></a>刘<a href="../entities/institution.html#entity-礼" class="entity-link"><span class="institution" title="制度">礼</span></a>为<a href="../entities/official.html#entity-将军" class="entity-link"><span class="official" title="官职">将军</span></a>，军霸上；祝兹<a href="../entities/official.html#entity-侯" class="entity-link"><span class="official" title="官职">侯</span></a>徐厉为<a href="../entities/official.html#entity-将军" class="entity-link"><span class="official" title="官职">将军</span></a>，军棘门；以<a href="../entities/place.html#entity-河内" class="entity-link"><span class="place" title="地名">河内</span></a>守亚夫为<a href="../entities/official.html#entity-将军" class="entity-link"><span class="official" title="官职">将军</span></a>，军细柳：以备<a href="../entities/tribe.html#entity-胡" class="entity-link"><span class="tribe" title="族群">胡</span></a>。上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀<a href="../entities/artifact.html#entity-弓" class="entity-link"><span class="artifact" title="器物/书名">弓</span></a>弩，持满。天子先驱至，不得入。先驱曰：<span class="quoted">"天子且至！"</span>军门<a href="../entities/official.html#entity-都尉" class="entity-link"><span class="official" title="官职">都尉</span></a>曰：<span class="quoted"><span class="dialogue quoted">"<a href="../entities/official.html#entity-将军" class="entity-link"><span class="official" title="官职">将军</span></a>令曰<span class="quoted">\'军中闻<a href="../entities/official.html#entity-将军" class="entity-link"><span class="official" title="官职">将军</span></a>令，不闻天子之诏\'</span>。"</span></span>居无何，上至，又不得入。於是上乃使使持<a href="../entities/artifact.html#entity-节" class="entity-link"><span class="artifact" title="器物/书名">节</span></a>诏<a href="../entities/official.html#entity-将军" class="entity-link"><span class="official" title="官职">将军</span></a>：<span class="quoted">"吾欲入劳军。"</span>亚夫乃传言开壁门。壁门士吏谓从属<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑曰：<span class="quoted">"<a href="../entities/official.html#entity-将军" class="entity-link"><span class="official" title="官职">将军</span></a>约，军中不得驱驰。"</span>於是天子乃按辔徐行。至营，<a href="../entities/official.html#entity-将军" class="entity-link"><span class="official" title="官职">将军</span></a>亚夫持兵揖曰：<span class="quoted">"介胄之士不拜，请以军<a href="../entities/institution.html#entity-礼" class="entity-link"><span class="institution" title="制度">礼</span></a>见。"</span>天子为动，改容式<a href="../entities/artifact.html#entity-车" class="entity-link"><span class="artifact" title="器物/书名">车</span></a>。使人称谢：<span class="quoted">"皇帝敬劳<a href="../entities/official.html#entity-将军" class="entity-link"><span class="official" title="官职">将军</span></a>。"</span>成<a href="../entities/institution.html#entity-礼" class="entity-link"><span class="institution" title="制度">礼</span></a>而去。既出军门，群臣皆惊。<a href="../entities/person.html#entity-孝文帝" class="entity-link"><span class="person" title="人名">文帝</span></a>曰：<span class="quoted"><span class="dialogue quoted">"嗟乎，此真<a href="../entities/official.html#entity-将军" class="entity-link"><span class="official" title="官职">将军</span></a>矣！曩者霸上、棘门军，若兒戏耳，其将固可袭而虏也。至於亚夫，可得而犯邪！"</span></span>称善者久之。月馀，三军皆罢。乃拜亚夫为<a href="../entities/official.html#entity-中尉" class="entity-link"><span class="official" title="官职">中尉</span></a>。</p>

<p><a href="#pn-13" id="pn-13" class="para-num" title="点击复制链接">13</a> <a href="../entities/person.html#entity-孝文" class="entity-link"><span class="person" title="人名">孝文</span></a>且崩时，诫太子曰：<span class="quoted">"即有缓急，<a href="../entities/person.html#entity-周亚夫" class="entity-link"><span class="person" title="人名">周亚夫</span></a>真可任将兵。"</span><a href="../entities/person.html#entity-孝文帝" class="entity-link"><span class="person" title="人名">文帝</span></a>崩，拜亚夫为<a href="../entities/official.html#entity-车骑将军" class="entity-link"><span class="official" title="官职">车骑将军</span></a>。</p>


<h3>平定吴楚</h3>

<p><a href="#pn-14" id="pn-14" class="para-num" title="点击复制链接">14</a> <a href="../entities/person.html#entity-孝景" class="entity-link"><span class="person" title="人名">孝景</span></a>三年，<a href="../entities/place.html#entity-吴" class="entity-link"><span class="place" title="地名">吴</span></a>楚反。<br>
亚夫以<a href="../entities/official.html#entity-中尉" class="entity-link"><span class="official" title="官职">中尉</span></a>为<a href="../entities/official.html#entity-太尉" class="entity-link"><span class="official" title="官职">太尉</span></a>，东击<a href="../entities/place.html#entity-吴" class="entity-link"><span class="place" title="地名">吴</span></a>楚。<br>
因自请上曰：<span class="quoted"><span class="dialogue quoted">"<a href="../entities/place.html#entity-楚" class="entity-link"><span class="place" title="地名">楚</span></a>兵剽轻，难与争锋。<br>
原以<a href="../entities/place.html#entity-梁" class="entity-link"><span class="place" title="地名">梁</span></a>委之，绝其粮道，乃可制。<br>
"</span></span>上许之。</p>

<p><a href="#pn-15" id="pn-15" class="para-num" title="点击复制链接">15</a> <a href="../entities/official.html#entity-太尉" class="entity-link"><span class="official" title="官职">太尉</span></a>既会兵<a href="../entities/place.html#entity-荥阳" class="entity-link"><span class="place" title="地名">荥阳</span></a>，<a href="../entities/place.html#entity-吴" class="entity-link"><span class="place" title="地名">吴</span></a>方攻<a href="../entities/place.html#entity-梁" class="entity-link"><span class="place" title="地名">梁</span></a>，<a href="../entities/place.html#entity-梁" class="entity-link"><span class="place" title="地名">梁</span></a>急，请救。<a href="../entities/official.html#entity-太尉" class="entity-link"><span class="official" title="官职">太尉</span></a>引兵东北走昌邑，深壁而守。<a href="../entities/place.html#entity-梁" class="entity-link"><span class="place" title="地名">梁</span></a>日使使请<a href="../entities/official.html#entity-太尉" class="entity-link"><span class="official" title="官职">太尉</span></a>，<a href="../entities/official.html#entity-太尉" class="entity-link"><span class="official" title="官职">太尉</span></a>守便宜，不肯往。<a href="../entities/place.html#entity-梁" class="entity-link"><span class="place" title="地名">梁</span></a>上书言<a href="../entities/person.html#entity-孝景帝" class="entity-link"><span class="person" title="人名">景帝</span></a>，<a href="../entities/person.html#entity-孝景帝" class="entity-link"><span class="person" title="人名">景帝</span></a>使使诏救<a href="../entities/place.html#entity-梁" class="entity-link"><span class="place" title="地名">梁</span></a>。<a href="../entities/official.html#entity-太尉" class="entity-link"><span class="official" title="官职">太尉</span></a>不奉诏，坚壁不出，而使轻骑兵<a href="../entities/artifact.html#entity-弓" class="entity-link"><span class="artifact" title="器物/书名">弓</span></a>高<a href="../entities/official.html#entity-侯" class="entity-link"><span class="official" title="官职">侯</span></a>等绝<a href="../entities/place.html#entity-吴" class="entity-link"><span class="place" title="地名">吴</span></a>楚兵後食道。<a href="../entities/place.html#entity-吴" class="entity-link"><span class="place" title="地名">吴</span></a>兵乏粮，饥，数欲挑战，终不出。夜，军中惊，内相攻击扰乱，至於<a href="../entities/official.html#entity-太尉" class="entity-link"><span class="official" title="官职">太尉</span></a>帐下。<a href="../entities/official.html#entity-太尉" class="entity-link"><span class="official" title="官职">太尉</span></a>终卧不起。顷之，复定。後<a href="../entities/place.html#entity-吴" class="entity-link"><span class="place" title="地名">吴</span></a>奔壁东南陬，<a href="../entities/official.html#entity-太尉" class="entity-link"><span class="official" title="官职">太尉</span></a>使备西北。已而其精兵果奔西北，不得入。<a href="../entities/place.html#entity-吴" class="entity-link"><span class="place" title="地名">吴</span></a>兵既饿，乃引而去。<a href="../entities/official.html#entity-太尉" class="entity-link"><span class="official" title="官职">太尉</span></a>出精兵追击，大破之。<a href="../entities/place.html#entity-吴" class="entity-link"><span class="place" title="地名">吴</span></a>王濞弃其军，而与壮士数千人亡走，保於江南丹徒。<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>兵因乘胜，遂尽虏之，降其兵，购<a href="../entities/place.html#entity-吴" class="entity-link"><span class="place" title="地名">吴</span></a>王千<a href="../entities/artifact.html#entity-金" class="entity-link"><span class="artifact" title="器物/书名">金</span></a>。月馀，<a href="../entities/place.html#entity-越" class="entity-link"><span class="place" title="地名">越</span></a>人斩<a href="../entities/place.html#entity-吴" class="entity-link"><span class="place" title="地名">吴</span></a>王头以告。凡相攻守<a href="../entities/time.html#entity-三月" class="entity-link"><span class="time" title="时间">三月</span></a>，而<a href="../entities/place.html#entity-吴" class="entity-link"><span class="place" title="地名">吴</span></a>楚破平。於是诸将乃以<a href="../entities/official.html#entity-太尉" class="entity-link"><span class="official" title="官职">太尉</span></a>计谋为是。由此<a href="../entities/place.html#entity-梁" class="entity-link"><span class="place" title="地名">梁</span></a>孝<a href="../entities/official.html#entity-王" class="entity-link"><span class="official" title="官职">王</span></a>与<a href="../entities/official.html#entity-太尉" class="entity-link"><span class="official" title="官职">太尉</span></a>有卻。</p>


<h3>为相忤旨</h3>

<p><a href="#pn-16" id="pn-16" class="para-num" title="点击复制链接">16</a> 归，复置<a href="../entities/official.html#entity-太尉" class="entity-link"><span class="official" title="官职">太尉</span></a>官。五岁，迁为<a href="../entities/official.html#entity-丞相" class="entity-link"><span class="official" title="官职">丞相</span></a>，<a href="../entities/person.html#entity-孝景帝" class="entity-link"><span class="person" title="人名">景帝</span></a>甚重之。<a href="../entities/person.html#entity-孝景帝" class="entity-link"><span class="person" title="人名">景帝</span></a>废栗太子，<a href="../entities/official.html#entity-丞相" class="entity-link"><span class="official" title="官职">丞相</span></a>固争之，不得。<a href="../entities/person.html#entity-孝景帝" class="entity-link"><span class="person" title="人名">景帝</span></a>由此疏之。而<a href="../entities/place.html#entity-梁" class="entity-link"><span class="place" title="地名">梁</span></a>孝<a href="../entities/official.html#entity-王" class="entity-link"><span class="official" title="官职">王</span></a>每朝，常与太后言条<a href="../entities/official.html#entity-侯" class="entity-link"><span class="official" title="官职">侯</span></a>之短。</p>

<p><a href="#pn-17" id="pn-17" class="para-num" title="点击复制链接">17</a> <a href="../entities/person.html#entity-窦太后" class="entity-link"><span class="person" title="人名">窦太后</span></a>曰：<span class="quoted">"皇后兄<a href="../entities/official.html#entity-王" class="entity-link"><span class="official" title="官职">王</span></a>信可<a href="../entities/official.html#entity-侯" class="entity-link"><span class="official" title="官职">侯</span></a>也。"</span><a href="../entities/person.html#entity-孝景帝" class="entity-link"><span class="person" title="人名">景帝</span></a>让曰：<span class="quoted"><span class="dialogue quoted">"始南皮、章武<a href="../entities/official.html#entity-侯" class="entity-link"><span class="official" title="官职">侯</span></a>先帝不<a href="../entities/official.html#entity-侯" class="entity-link"><span class="official" title="官职">侯</span></a>，及臣即位乃<a href="../entities/official.html#entity-侯" class="entity-link"><span class="official" title="官职">侯</span></a>之。信未得封也。"</span></span><a href="../entities/person.html#entity-窦太后" class="entity-link"><span class="person" title="人名">窦太后</span></a>曰：<span class="quoted"><span class="dialogue quoted">"人主各以时行耳。自窦长君在时，竟不得<a href="../entities/official.html#entity-侯" class="entity-link"><span class="official" title="官职">侯</span></a>，死後乃其子彭祖顾得<a href="../entities/official.html#entity-侯" class="entity-link"><span class="official" title="官职">侯</span></a>。吾甚恨之。帝趣<a href="../entities/official.html#entity-侯" class="entity-link"><span class="official" title="官职">侯</span></a>信也！"</span></span><a href="../entities/person.html#entity-孝景帝" class="entity-link"><span class="person" title="人名">景帝</span></a>曰：<span class="quoted">"请得与<a href="../entities/official.html#entity-丞相" class="entity-link"><span class="official" title="官职">丞相</span></a>议之。"</span><a href="../entities/official.html#entity-丞相" class="entity-link"><span class="official" title="官职">丞相</span></a>议之，亚夫曰：<span class="quoted"><span class="dialogue quoted">"高皇帝约<span class="quoted">\'非<a href="../entities/dynasty.html#entity-刘氏" class="entity-link"><span class="dynasty" title="朝代/氏族">刘氏</span></a>不得<a href="../entities/official.html#entity-王" class="entity-link"><span class="official" title="官职">王</span></a>，非有功不得<a href="../entities/official.html#entity-侯" class="entity-link"><span class="official" title="官职">侯</span></a>。不如约，天下共击之\'</span>。今信虽皇后兄，无功，<a href="../entities/official.html#entity-侯" class="entity-link"><span class="official" title="官职">侯</span></a>之，非约也。"</span></span><a href="../entities/person.html#entity-孝景帝" class="entity-link"><span class="person" title="人名">景帝</span></a>默然而止。</p>

<p><a href="#pn-18" id="pn-18" class="para-num" title="点击复制链接">18</a> 其後匈奴<a href="../entities/official.html#entity-王" class="entity-link"><span class="official" title="官职">王</span></a>徐卢等五人降，<a href="../entities/person.html#entity-孝景帝" class="entity-link"><span class="person" title="人名">景帝</span></a>欲<a href="../entities/official.html#entity-侯" class="entity-link"><span class="official" title="官职">侯</span></a>之以劝後。<a href="../entities/official.html#entity-丞相" class="entity-link"><span class="official" title="官职">丞相</span></a>亚夫曰：<span class="quoted"><span class="dialogue quoted">"彼背其主降陛下，陛下<a href="../entities/official.html#entity-侯" class="entity-link"><span class="official" title="官职">侯</span></a>之，则何以责人臣不守<a href="../entities/artifact.html#entity-节" class="entity-link"><span class="artifact" title="器物/书名">节</span></a>者乎？"</span></span><a href="../entities/person.html#entity-孝景帝" class="entity-link"><span class="person" title="人名">景帝</span></a>曰：<span class="quoted">"<a href="../entities/official.html#entity-丞相" class="entity-link"><span class="official" title="官职">丞相</span></a>议不可用。"</span>乃悉封徐卢等为<a href="../entities/official.html#entity-列侯" class="entity-link"><span class="official" title="官职">列侯</span></a>。亚夫因谢病。<a href="../entities/person.html#entity-孝景帝" class="entity-link"><span class="person" title="人名">景帝</span></a>中<a href="../entities/time.html#entity-三年" class="entity-link"><span class="time" title="时间">三年</span></a>，以病免相。</p>

<p><a href="#pn-19" id="pn-19" class="para-num" title="点击复制链接">19</a> 顷之，<a href="../entities/person.html#entity-孝景帝" class="entity-link"><span class="person" title="人名">景帝</span></a>居禁中，召条<a href="../entities/official.html#entity-侯" class="entity-link"><span class="official" title="官职">侯</span></a>，赐食。<br>
独置大胾，无切肉，又不置櫡。<br>
条<a href="../entities/official.html#entity-侯" class="entity-link"><span class="official" title="官职">侯</span></a>心不平，顾谓尚席取櫡。<br>
<a href="../entities/person.html#entity-孝景帝" class="entity-link"><span class="person" title="人名">景帝</span></a>视而笑曰：<span class="quoted"><span class="quoted">"此不足君所乎？<br>
"</span></span>条<a href="../entities/official.html#entity-侯" class="entity-link"><span class="official" title="官职">侯</span></a>免冠谢。<br>
上起，条<a href="../entities/official.html#entity-侯" class="entity-link"><span class="official" title="官职">侯</span></a>因趋出。<br>
<a href="../entities/person.html#entity-孝景帝" class="entity-link"><span class="person" title="人名">景帝</span></a>以目送之，曰：<span class="quoted"><span class="quoted">"此怏怏者非少主臣也！<br>
"</span></span></p>


<h3>狱死不食</h3>

<p><a href="#pn-20" id="pn-20" class="para-num" title="点击复制链接">20</a> 居无何，条<a href="../entities/official.html#entity-侯" class="entity-link"><span class="official" title="官职">侯</span></a>子为父买工官尚方甲楯五百被可以葬者。取庸苦之，不予<a href="../entities/artifact.html#entity-钱" class="entity-link"><span class="artifact" title="器物/书名">钱</span></a>。庸知其盗买县官器，怒而上变告子，事连汙条<a href="../entities/official.html#entity-侯" class="entity-link"><span class="official" title="官职">侯</span></a>。书既闻上，上下吏。吏簿责条<a href="../entities/official.html#entity-侯" class="entity-link"><span class="official" title="官职">侯</span></a>，条<a href="../entities/official.html#entity-侯" class="entity-link"><span class="official" title="官职">侯</span></a>不对。<a href="../entities/person.html#entity-孝景帝" class="entity-link"><span class="person" title="人名">景帝</span></a>骂之曰：<span class="quoted">"吾不用也。"</span>召诣<a href="../entities/official.html#entity-廷尉" class="entity-link"><span class="official" title="官职">廷尉</span></a>。<a href="../entities/official.html#entity-廷尉" class="entity-link"><span class="official" title="官职">廷尉</span></a>责曰：<span class="quoted">"君<a href="../entities/official.html#entity-侯" class="entity-link"><span class="official" title="官职">侯</span></a>欲反邪？"</span>亚夫曰：<span class="quoted">"臣所买器，乃葬器也，何谓反邪？"</span>吏曰：<span class="quoted">"君<a href="../entities/official.html#entity-侯" class="entity-link"><span class="official" title="官职">侯</span></a>纵不反地上，即欲反地下耳。"</span>吏侵之益急。初，吏捕条<a href="../entities/official.html#entity-侯" class="entity-link"><span class="official" title="官职">侯</span></a>，条<a href="../entities/official.html#entity-侯" class="entity-link"><span class="official" title="官职">侯</span></a>欲自杀，夫人止之，以故不得死，遂入<a href="../entities/official.html#entity-廷尉" class="entity-link"><span class="official" title="官职">廷尉</span></a>。因不食五日，呕血而死。国除。</p>

<p><a href="#pn-21" id="pn-21" class="para-num" title="点击复制链接">21</a> 绝一岁，<a href="../entities/person.html#entity-孝景帝" class="entity-link"><span class="person" title="人名">景帝</span></a>乃更封绛<a href="../entities/official.html#entity-侯" class="entity-link"><span class="official" title="官职">侯</span></a>勃他子坚为平曲<a href="../entities/official.html#entity-侯" class="entity-link"><span class="official" title="官职">侯</span></a>，续绛<a href="../entities/official.html#entity-侯" class="entity-link"><span class="official" title="官职">侯</span></a>後。<a href="../entities/time.html#entity-十九年" class="entity-link"><span class="time" title="时间">十九年</span></a>卒，谥为共<a href="../entities/official.html#entity-侯" class="entity-link"><span class="official" title="官职">侯</span></a>。子建德<a href="../entities/place.html#entity-代" class="entity-link"><span class="place" title="地名">代</span></a>侯，<a href="../entities/time.html#entity-十三年" class="entity-link"><span class="time" title="时间">十三年</span></a>，为<a href="../entities/official.html#entity-太子太傅" class="entity-link"><span class="official" title="官职">太子太傅</span></a>。坐酎<a href="../entities/artifact.html#entity-金" class="entity-link"><span class="artifact" title="器物/书名">金</span></a>不善，<a href="../entities/time.html#entity-元鼎" class="entity-link"><span class="time" title="时间">元鼎</span></a><a href="../entities/time.html#entity-五年" class="entity-link"><span class="time" title="时间">五年</span></a>，有罪，国除。</p>

<p><a href="#pn-22" id="pn-22" class="para-num" title="点击复制链接">22</a> 条<a href="../entities/official.html#entity-侯" class="entity-link"><span class="official" title="官职">侯</span></a>果饿死。死後，<a href="../entities/person.html#entity-孝景帝" class="entity-link"><span class="person" title="人名">景帝</span></a>乃封<a href="../entities/official.html#entity-王" class="entity-link"><span class="official" title="官职">王</span></a>信为盖<a href="../entities/official.html#entity-侯" class="entity-link"><span class="official" title="官职">侯</span></a>。</p>


<h2>太史公曰</h2>

<blockquote>
绛侯<a href="../entities/person.html#entity-周勃" class="entity-link"><span class="person" title="人名">周勃</span></a>始为<a href="../entities/artifact.html#entity-布" class="entity-link"><span class="artifact" title="器物/书名">布</span></a>衣时，鄙朴人也，才能不过凡庸。及从<a href="../entities/person.html#entity-刘邦" class="entity-link"><span class="person" title="人名">高祖</span></a>定天下，在将相位，诸吕欲作乱，勃匡国家难，复之乎正。虽伊尹、周<a href="../entities/official.html#entity-公" class="entity-link"><span class="official" title="官职">公</span></a>，何以加哉！亚夫之用兵，持威重，执坚刃，穰苴曷有加焉！足己而不学，守<a href="../entities/artifact.html#entity-节" class="entity-link"><span class="artifact" title="器物/书名">节</span></a>不逊，终以穷困。悲夫！<br>
</blockquote>

<blockquote>
绛<a href="../entities/official.html#entity-侯" class="entity-link"><span class="official" title="官职">侯</span></a>佐<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>，质厚敦笃。始击<a href="../entities/place.html#entity-砀" class="entity-link"><span class="place" title="地名">砀</span></a>东，亦围尸北。所攻必取，所讨咸克。陈豨伏诛，<a href="../entities/person.html#entity-臧荼" class="entity-link"><span class="person" title="人名">臧荼</span></a>破国。事居送往，推功伏德。<a href="../entities/official.html#entity-列侯" class="entity-link"><span class="official" title="官职">列侯</span></a>还第，<a href="../entities/official.html#entity-太尉" class="entity-link"><span class="official" title="官职">太尉</span></a>下狱。继相条<a href="../entities/official.html#entity-侯" class="entity-link"><span class="official" title="官职">侯</span></a>，绍封平曲。惜哉贤将，父子<a href="../entities/place.html#entity-代" class="entity-link"><span class="place" title="地名">代</span></a>辱！<br>
</blockquote>


<nav class="chapter-nav">
    <a href="../index.html" class="nav-home">回到主页</a>
    <a href="056_陈丞相世家.html" class="nav-prev">← 上一页</a>
    <a href="058_梁孝王世家.html" class="nav-next">下一页 →</a>
</nav>
</body>
</html>
