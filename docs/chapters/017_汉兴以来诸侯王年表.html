<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>017_汉兴以来诸侯王年表</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="016_秦楚之际月表.html" class="nav-prev">← 上一页</a>
    <a href="018_高祖功臣侯者年表.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 汉兴以来诸侯王年表 <a href="../original_text/017_汉兴以来诸侯王年表.txt" class="original-text-link">原文</a></h1>

<h2>太史公曰</h2>

<h3>古代封建</h3>

<p><a href="#pn-1.1" id="pn-1.1" class="para-num" title="点击复制链接">1.1</a> <span class="official" title="官职">太史公</span>曰：<span class="dynasty" title="朝代/氏族">殷</span>以前尚矣。</p>

<p><a href="#pn-1.2" id="pn-1.2" class="para-num" title="点击复制链接">1.2</a> <span class="dynasty" title="朝代/氏族">周</span>封<span class="institution" title="制度">五等</span>：<span class="official" title="官职">公</span>，<span class="official" title="官职">侯</span>，<span class="official" title="官职">伯</span>，<span class="official" title="官职">子</span>，<span class="official" title="官职">男</span>。</p>

<p><a href="#pn-1.3" id="pn-1.3" class="para-num" title="点击复制链接">1.3</a> 然封<span class="person" title="人名">伯禽</span>、<span class="person" title="人名">康叔</span>於<span class="dynasty" title="朝代/氏族">鲁</span>、<span class="dynasty" title="朝代/氏族">卫</span>，地各<span class="time" title="时间">四百里</span>，亲亲之义，襃有德也；<span class="person" title="人名">太公</span>於<span class="dynasty" title="朝代/氏族">齐</span>，兼五侯地，尊勤劳也。</p>

<p><a href="#pn-1.4" id="pn-1.4" class="para-num" title="点击复制链接">1.4</a> <span class="person" title="人名">武王</span>、<span class="person" title="人名">成</span>、<span class="person" title="人名">康</span>所封数百，而同姓<span class="time" title="时间">五十五</span>，地上不过<span class="time" title="时间">百里</span>，下<span class="time" title="时间">三十里</span>，以辅卫王室。</p>

<p><a href="#pn-1.5" id="pn-1.5" class="para-num" title="点击复制链接">1.5</a> <span class="person" title="人名">管</span>、<span class="person" title="人名">蔡</span>、<span class="person" title="人名">康叔</span>、<span class="person" title="人名">曹</span>、<span class="person" title="人名">郑</span>，或过或损。</p>

<p><a href="#pn-1.6" id="pn-1.6" class="para-num" title="点击复制链接">1.6</a> <span class="official" title="官职">厉</span>、<span class="official" title="官职">幽</span>之後，王室缺，侯伯彊国兴焉，天子微，弗能正。非德不纯，形势弱也。</p>

<h3>汉初分封</h3>

<p><a href="#pn-2.1" id="pn-2.1" class="para-num" title="点击复制链接">2.1</a> <span class="dynasty" title="朝代/氏族">汉</span>兴，序二等。</p>

<p><a href="#pn-2.2" id="pn-2.2" class="para-num" title="点击复制链接">2.2</a> <span class="official" title="官职">高祖</span>末年，非<span class="dynasty" title="朝代/氏族">刘氏</span>而王者，若无功上所不置而侯者，天下共诛之。</p>

<p><a href="#pn-2.3" id="pn-2.3" class="para-num" title="点击复制链接">2.3</a> <span class="official" title="官职">高祖</span>子弟同姓为王者九国，虽独<span class="dynasty" title="朝代/氏族">长沙</span>异姓，而功臣侯者<span class="time" title="时间">百有馀人</span>。</p>

<p><a href="#pn-2.4" id="pn-2.4" class="para-num" title="点击复制链接">2.4</a> 自<span class="place" title="地名">雁门</span>、<span class="place" title="地名">太原</span>以东至<span class="place" title="地名">辽阳</span>，为<span class="dynasty" title="朝代/氏族">燕</span><span class="dynasty" title="朝代/氏族">代</span>国；<span class="place" title="地名">常山</span>以南，<span class="place" title="地名">大行</span>左转，度<span class="place" title="地名">河</span>、<span class="place" title="地名">济</span>，<span class="place" title="地名">阿</span>、<span class="place" title="地名">甄</span>以东薄海，为<span class="dynasty" title="朝代/氏族">齐</span>、<span class="dynasty" title="朝代/氏族">赵</span>国；自<span class="place" title="地名">陈</span>以西，南至<span class="place" title="地名">九疑</span>，东带<span class="place" title="地名">江</span>、<span class="place" title="地名">淮</span>、<span class="place" title="地名">穀</span>、<span class="place" title="地名">泗</span>，薄<span class="place" title="地名">会稽</span>，为<span class="dynasty" title="朝代/氏族">梁</span>、<span class="dynasty" title="朝代/氏族">楚</span>、<span class="dynasty" title="朝代/氏族">淮南</span>、<span class="dynasty" title="朝代/氏族">长沙</span>国：皆外接於<span class="tribe" title="族群">胡</span>、<span class="tribe" title="族群">越</span>。</p>

<p><a href="#pn-2.5" id="pn-2.5" class="para-num" title="点击复制链接">2.5</a> 而内地北距山以东尽诸侯地，大者或<span class="time" title="时间">五六郡</span>，连城<span class="time" title="时间">数十</span>，置百官宫观，僭於天子。</p>

<p><a href="#pn-2.6" id="pn-2.6" class="para-num" title="点击复制链接">2.6</a> <span class="dynasty" title="朝代/氏族">汉</span>独有<span class="place" title="地名">三河</span>、<span class="place" title="地名">东郡</span>、<span class="place" title="地名">颍川</span>、<span class="place" title="地名">南阳</span>，自<span class="place" title="地名">江陵</span>以西至<span class="dynasty" title="朝代/氏族">蜀</span>，北自<span class="place" title="地名">云中</span>至<span class="place" title="地名">陇西</span>，与内史凡<span class="time" title="时间">十五郡</span>，而<span class="official" title="官职">公主</span><span class="official" title="官职">列侯</span>颇食邑其中。</p>

<p><a href="#pn-2.7" id="pn-2.7" class="para-num" title="点击复制链接">2.7</a> 何者？天下初定，骨肉同姓少，故广彊庶孽，以镇抚四海，用承卫天子也。</p>

<h3>推恩分封</h3>

<p><a href="#pn-3.1" id="pn-3.1" class="para-num" title="点击复制链接">3.1</a> <span class="dynasty" title="朝代/氏族">汉</span>定<span class="time" title="时间">百年</span>之间，亲属益疏，诸侯或骄奢，忕邪臣计谋为淫乱，大者叛逆，小者不轨于<span class="institution" title="制度">法</span>，以危其命，殒身亡国。</p>

<p><a href="#pn-3.2" id="pn-3.2" class="para-num" title="点击复制链接">3.2</a> 天子观於上古，然後加惠，使诸侯得推恩分子弟国邑，故<span class="dynasty" title="朝代/氏族">齐</span>分为七，<span class="dynasty" title="朝代/氏族">赵</span>分为六，<span class="dynasty" title="朝代/氏族">梁</span>分为五，<span class="dynasty" title="朝代/氏族">淮南</span>分三，及天子支庶子为王，王子支庶为侯，<span class="time" title="时间">百有馀</span>焉。</p>

<p><a href="#pn-3.3" id="pn-3.3" class="para-num" title="点击复制链接">3.3</a> <span class="dynasty" title="朝代/氏族">吴</span><span class="dynasty" title="朝代/氏族">楚</span>时，前後诸侯或以適削地，是以<span class="dynasty" title="朝代/氏族">燕</span>、<span class="dynasty" title="朝代/氏族">代</span>无北边郡，<span class="dynasty" title="朝代/氏族">吴</span>、<span class="dynasty" title="朝代/氏族">淮南</span>、<span class="dynasty" title="朝代/氏族">长沙</span>无南边郡，<span class="dynasty" title="朝代/氏族">齐</span>、<span class="dynasty" title="朝代/氏族">赵</span>、<span class="dynasty" title="朝代/氏族">梁</span>、<span class="dynasty" title="朝代/氏族">楚</span>支郡名山陂海咸纳於<span class="dynasty" title="朝代/氏族">汉</span>。</p>

<p><a href="#pn-3.4" id="pn-3.4" class="para-num" title="点击复制链接">3.4</a> 诸侯稍微，大国不过<span class="time" title="时间">十馀城</span>，小侯不过<span class="time" title="时间">数十里</span>，上足以奉贡职，下足以供养祭祀，以蕃辅<span class="place" title="地名">京师</span>。</p>

<p><a href="#pn-3.5" id="pn-3.5" class="para-num" title="点击复制链接">3.5</a> 而<span class="dynasty" title="朝代/氏族">汉</span>郡<span class="time" title="时间">八九十</span>，形错诸侯间，犬牙相临，秉其戹塞地利，彊本幹，弱枝叶之势，尊卑明而万事各得其所矣。</p>

<h3>结语</h3>

<p><a href="#pn-4.1" id="pn-4.1" class="para-num" title="点击复制链接">4.1</a> 臣<span class="person" title="人名">迁</span>谨记<span class="official" title="官职">高祖</span>以来至<span class="time" title="时间">太初</span>诸侯，谱其下益损之时，令时世得览。</p>

<p><a href="#pn-4.2" id="pn-4.2" class="para-num" title="点击复制链接">4.2</a> 形势虽彊，要之以仁义为本。</p>

<h2>表略</h2>

<p>（表略）</p>

<nav class="chapter-nav">
    <a href="../index.html" class="nav-home">回到主页</a>
    <a href="016_秦楚之际月表.html" class="nav-prev">← 上一页</a>
    <a href="018_高祖功臣侯者年表.html" class="nav-next">下一页 →</a>
</nav>
</body>
</html>
