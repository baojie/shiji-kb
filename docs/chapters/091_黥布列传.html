<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>091_黥布列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="090_魏豹彭越列传.html" class="nav-prev">← 上一页</a>
    <a href="092_淮阴侯列传.html" class="nav-next">下一页 →</a>
</nav>
<h1>091_黥布列传 <a href="../original_text/091_黥布列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <strong>黥布列传</strong></p>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">黥布</span>者，<span class="place" title="地名">六</span>人也，姓<span class="person" title="人名">英</span>氏。<span class="dynasty" title="朝代/氏族">秦</span>时为布衣。少年，有客相之曰：<span class="quoted">"当刑而王。"</span>及壮，坐法黥。<span class="person" title="人名">布</span>欣然笑曰；<span class="quoted">"人相我当刑而王，几是乎？"</span>人有闻者，共俳笑之。<span class="person" title="人名">布</span>已论输<span class="place" title="地名">丽山</span>，<span class="place" title="地名">丽山</span>之徒数十万人，<span class="person" title="人名">布</span>皆与其徒长豪桀交通，乃率其曹偶，亡之<span class="place" title="地名">江</span>中为群盗。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">陈胜</span>之起也，<span class="person" title="人名">布</span>乃见<span class="person" title="人名">番君</span>，与其众叛<span class="dynasty" title="朝代/氏族">秦</span>，聚兵数千人。<span class="person" title="人名">番君</span>以其女妻之。<span class="person" title="人名">章邯</span>之灭<span class="person" title="人名">陈胜</span>，破<span class="person" title="人名">吕臣</span>军，<span class="person" title="人名">布</span>乃引兵北击<span class="dynasty" title="朝代/氏族">秦</span>左右校，破之<span class="place" title="地名">清波</span>，引兵而东。闻<span class="person" title="人名">项梁</span>定<span class="place" title="地名">江东</span><span class="place" title="地名">会稽</span>，涉江而西。<span class="person" title="人名">陈婴</span>以<span class="person" title="人名">项</span>氏世为<span class="dynasty" title="朝代/氏族">楚</span>将，乃以兵属<span class="person" title="人名">项梁</span>，渡<span class="place" title="地名">淮南</span>，<span class="person" title="人名">英布</span>、<span class="person" title="人名">蒲将军</span>亦以兵属<span class="person" title="人名">项梁</span>。</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">项梁</span>涉淮而西，击<span class="person" title="人名">景驹</span>、<span class="person" title="人名">秦嘉</span>等，<span class="person" title="人名">布</span>常冠军。<span class="person" title="人名">项梁</span>至<span class="place" title="地名">薛</span>，闻<span class="person" title="人名">陈王</span>定死，乃立<span class="dynasty" title="朝代/氏族">楚</span><span class="official" title="官职">怀王</span>。<span class="person" title="人名">项梁</span>号为<span class="official" title="官职">武信君</span>，<span class="person" title="人名">英布</span>为<span class="official" title="官职">当阳君</span>。<span class="person" title="人名">项梁</span>败死<span class="place" title="地名">定陶</span>，<span class="official" title="官职">怀王</span>徙都<span class="place" title="地名">彭城</span>，诸将<span class="person" title="人名">英布</span>亦皆保聚<span class="place" title="地名">彭城</span>。当是时，<span class="dynasty" title="朝代/氏族">秦</span>急围<span class="dynasty" title="朝代/氏族">赵</span>，<span class="dynasty" title="朝代/氏族">赵</span>数使人请救。<span class="official" title="官职">怀王</span>使<span class="person" title="人名">宋义</span>为<span class="official" title="官职">上将</span>，<span class="person" title="人名">范曾</span>为<span class="official" title="官职">末将</span>，<span class="person" title="人名">项籍</span>为<span class="official" title="官职">次将</span>，<span class="person" title="人名">英在</span>、<span class="person" title="人名">蒲将军</span>皆为将军，悉属<span class="person" title="人名">宋义</span>，北救<span class="dynasty" title="朝代/氏族">赵</span>。及<span class="person" title="人名">项籍</span>杀<span class="person" title="人名">宋义</span>於河上，<span class="official" title="官职">怀王</span>因立<span class="person" title="人名">籍</span>为<span class="official" title="官职">上将军</span>，诸将皆属<span class="person" title="人名">项籍</span>。<span class="person" title="人名">项籍</span>使<span class="person" title="人名">布</span>先渡河击<span class="dynasty" title="朝代/氏族">秦</span>，<span class="person" title="人名">布</span>数有利，<span class="person" title="人名">籍</span>乃悉引兵涉河从之，遂破<span class="dynasty" title="朝代/氏族">秦</span>军，降<span class="person" title="人名">章邯</span>等。<span class="dynasty" title="朝代/氏族">楚</span>兵常胜，功冠诸侯。诸侯兵皆以服属<span class="dynasty" title="朝代/氏族">楚</span>者，以<span class="person" title="人名">布</span>数以少败众也。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">项籍</span>之引兵西至<span class="place" title="地名">新安</span>，又使<span class="person" title="人名">布</span>等夜击阬<span class="person" title="人名">章邯</span><span class="dynasty" title="朝代/氏族">秦</span>卒二十馀万人。至关，不得入，又使<span class="person" title="人名">布</span>等先从间道破关下军，遂得入，至<span class="place" title="地名">咸阳</span>。<span class="person" title="人名">布</span>常为军锋。<span class="person" title="人名">项王</span>封诸将，立<span class="person" title="人名">布</span>为<span class="dynasty" title="朝代/氏族">九江</span>王，都<span class="place" title="地名">六</span>。</p>

<p><a href="#pn-5" id="pn-5" class="para-num" title="点击复制链接">5</a> <span class="time" title="时间">汉元年四月</span>，诸侯皆罢<span class="place" title="地名">戏下</span>，各就国。<span class="person" title="人名">项</span>氏立<span class="official" title="官职">怀王</span>为<span class="official" title="官职">义帝</span>，徙都<span class="place" title="地名">长沙</span>，乃阴令<span class="dynasty" title="朝代/氏族">九江</span>王<span class="person" title="人名">布</span>等行击之。其<span class="time" title="时间">八月</span>，<span class="person" title="人名">布</span>使将击<span class="official" title="官职">义帝</span>，追杀之<span class="place" title="地名">郴县</span>。</p>

<p><a href="#pn-6" id="pn-6" class="para-num" title="点击复制链接">6</a> <span class="time" title="时间">汉二年</span>，<span class="dynasty" title="朝代/氏族">齐</span>王<span class="person" title="人名">田荣</span>畔<span class="dynasty" title="朝代/氏族">楚</span>，<span class="person" title="人名">项王</span>往击<span class="dynasty" title="朝代/氏族">齐</span>，徵兵<span class="dynasty" title="朝代/氏族">九江</span>，<span class="dynasty" title="朝代/氏族">九江</span>王<span class="person" title="人名">布</span>称病不往，遣将将数千人行。<span class="dynasty" title="朝代/氏族">汉</span>之败<span class="dynasty" title="朝代/氏族">楚</span><span class="place" title="地名">彭城</span>，<span class="person" title="人名">布</span>又称病不佐<span class="dynasty" title="朝代/氏族">楚</span>。<span class="person" title="人名">项王</span>由此怨<span class="person" title="人名">布</span>，数使使者诮让召<span class="person" title="人名">布</span>，<span class="person" title="人名">布</span>愈恐，不敢往。<span class="person" title="人名">项王</span>方北忧<span class="dynasty" title="朝代/氏族">齐</span>、<span class="dynasty" title="朝代/氏族">赵</span>，西患<span class="dynasty" title="朝代/氏族">汉</span>，所与者独<span class="dynasty" title="朝代/氏族">九江</span>王，又多<span class="person" title="人名">布</span>材，欲亲用之，以故未击。</p>

<p><a href="#pn-7" id="pn-7" class="para-num" title="点击复制链接">7</a> <span class="time" title="时间">汉三年</span>，<span class="dynasty" title="朝代/氏族">汉</span>王击<span class="dynasty" title="朝代/氏族">楚</span>，大战<span class="place" title="地名">彭城</span>，不利，出<span class="place" title="地名">梁地</span>，至<span class="place" title="地名">虞</span>，谓左右曰：<span class="quoted">"如彼等者，无足与计天下事。"</span><span class="official" title="官职">谒者</span><span class="official" title="官职">随何</span>进曰：<span class="quoted">"不审陛下所谓。"</span><span class="dynasty" title="朝代/氏族">汉</span>王曰：<span class="quoted">"孰能为我使<span class="place" title="地名">淮南</span>，令之发兵倍<span class="dynasty" title="朝代/氏族">楚</span>，留<span class="person" title="人名">项王</span>於<span class="dynasty" title="朝代/氏族">齐</span>数月，我之取天下可以百全。"</span><span class="person" title="人名">随何</span>曰：<span class="quoted">"臣请使之。"</span>乃与二十人俱，使<span class="place" title="地名">淮南</span>。至，因<span class="official" title="官职">太宰</span>主之，三日不得见。<span class="person" title="人名">随何</span>因说<span class="official" title="官职">太宰</span>曰：<span class="quoted">"王之不见<span class="person" title="人名">何</span>，必以<span class="dynasty" title="朝代/氏族">楚</span>为彊，以<span class="dynasty" title="朝代/氏族">汉</span>为弱，此臣之所以为使。使<span class="person" title="人名">何</span>得见，言之而是邪，是大王所欲闻也；言之而非邪，使<span class="person" title="人名">何</span>等二十人伏<span class="artifact" title="器物/书名">斧质</span><span class="place" title="地名">淮南</span>市，以明王倍<span class="dynasty" title="朝代/氏族">汉</span>而与<span class="dynasty" title="朝代/氏族">楚</span>也。"</span><span class="official" title="官职">太宰</span>乃言之王，王见之。<span class="person" title="人名">随何</span>曰：<span class="quoted">"<span class="dynasty" title="朝代/氏族">汉</span>王使臣敬进书大王御者，窃怪大王与<span class="dynasty" title="朝代/氏族">楚</span>何亲也。"</span><span class="place" title="地名">淮南</span>王曰：<span class="quoted">"寡人北乡而臣事之。"</span><span class="person" title="人名">随何</span>曰：<span class="quoted">"大王与<span class="person" title="人名">项王</span>俱列为诸侯，北乡而臣事之，必以<span class="dynasty" title="朝代/氏族">楚</span>为彊，可以讬国也。<span class="person" title="人名">项王</span>伐<span class="dynasty" title="朝代/氏族">齐</span>，身负<span class="artifact" title="器物/书名">板筑</span>，以为士卒先，大王宜悉<span class="place" title="地名">淮南</span>之众，身自将之，为<span class="dynasty" title="朝代/氏族">楚</span>军前锋，今乃发四千人以助<span class="dynasty" title="朝代/氏族">楚</span>。夫北面而臣事人者，固若是乎？夫<span class="dynasty" title="朝代/氏族">汉</span>王战於<span class="place" title="地名">彭城</span>，<span class="person" title="人名">项王</span>未出<span class="dynasty" title="朝代/氏族">齐</span>也，大王宜骚<span class="place" title="地名">淮南</span>之兵渡淮，日夜会战<span class="place" title="地名">彭城</span>下，大王抚万人之众，无一人渡淮者，垂拱而观其孰胜。夫讬国於人者，固若是乎？大王提空名以乡<span class="dynasty" title="朝代/氏族">楚</span>，而欲厚自讬，臣窃为大王不取也。然而大王不背<span class="dynasty" title="朝代/氏族">楚</span>者，以<span class="dynasty" title="朝代/氏族">汉</span>为弱也。夫<span class="dynasty" title="朝代/氏族">楚</span>兵虽彊，天下负之以不义之名，以其背盟约而杀<span class="official" title="官职">义帝</span>也。然而<span class="dynasty" title="朝代/氏族">楚</span>王恃战胜自彊，<span class="dynasty" title="朝代/氏族">汉</span>王收诸侯，还守<span class="place" title="地名">成皋</span>、<span class="place" title="地名">荥阳</span>，下<span class="place" title="地名">蜀</span>、<span class="place" title="地名">汉</span>之粟，深沟壁垒，分卒守徼乘塞，<span class="dynasty" title="朝代/氏族">楚</span>人还兵，间以<span class="place" title="地名">梁地</span>，深入敌国八九百里，欲战则不得，攻城则力不能，老弱转粮千里之外；<span class="dynasty" title="朝代/氏族">楚</span>兵至<span class="place" title="地名">荥阳</span>、<span class="place" title="地名">成皋</span>，<span class="dynasty" title="朝代/氏族">汉</span>坚守而不动，进则不得攻，退则不得解。故曰<span class="dynasty" title="朝代/氏族">楚</span>兵不足恃也。使<span class="dynasty" title="朝代/氏族">楚</span>胜<span class="dynasty" title="朝代/氏族">汉</span>，则诸侯自危惧而相救。夫<span class="dynasty" title="朝代/氏族">楚</span>之彊，適足以致天下之兵耳。故<span class="dynasty" title="朝代/氏族">楚</span>不如<span class="dynasty" title="朝代/氏族">汉</span>，其势易见也。今大王不与万全之<span class="dynasty" title="朝代/氏族">汉</span>而自讬於危亡之<span class="dynasty" title="朝代/氏族">楚</span>，臣窃为大王惑之。臣非以<span class="place" title="地名">淮南</span>之兵足以亡<span class="dynasty" title="朝代/氏族">楚</span>也。夫大王发兵而倍<span class="dynasty" title="朝代/氏族">楚</span>，<span class="person" title="人名">项王</span>必留；留数月，<span class="dynasty" title="朝代/氏族">汉</span>之取天下可以万全。臣请与大王提剑而归<span class="dynasty" title="朝代/氏族">汉</span>，<span class="dynasty" title="朝代/氏族">汉</span>王必裂地而封大王，又况<span class="place" title="地名">淮南</span>，<span class="place" title="地名">淮南</span>必大王有也。故<span class="dynasty" title="朝代/氏族">汉</span>王敬使使臣进愚计，原大王之留意也。"</span><span class="place" title="地名">淮南</span>王曰：<span class="quoted">"请奉命。"</span>阴许畔<span class="dynasty" title="朝代/氏族">楚</span>与<span class="dynasty" title="朝代/氏族">汉</span>，未敢泄也。</p>

<p><a href="#pn-8" id="pn-8" class="para-num" title="点击复制链接">8</a> <span class="dynasty" title="朝代/氏族">楚</span>使者在，方急责<span class="person" title="人名">英布</span>发兵，舍传舍。<span class="person" title="人名">随何</span>直入，坐<span class="dynasty" title="朝代/氏族">楚</span>使者上坐，曰：<span class="quoted">"<span class="dynasty" title="朝代/氏族">九江</span>王已归<span class="dynasty" title="朝代/氏族">汉</span>，<span class="dynasty" title="朝代/氏族">楚</span>何以得发兵？"</span><span class="person" title="人名">布</span>愕然。<span class="dynasty" title="朝代/氏族">楚</span>使者起。<span class="person" title="人名">何</span>因说<span class="person" title="人名">布</span>曰：<span class="quoted">"事已搆，可遂杀<span class="dynasty" title="朝代/氏族">楚</span>使者，无使归，而疾走<span class="dynasty" title="朝代/氏族">汉</span>并力。"</span><span class="person" title="人名">布</span>曰：<span class="quoted">"如使者教，因起兵而击之耳。"</span>於是杀使者，因起兵而攻<span class="dynasty" title="朝代/氏族">楚</span>。<span class="dynasty" title="朝代/氏族">楚</span>使<span class="person" title="人名">项声</span>、<span class="person" title="人名">龙且</span>攻<span class="place" title="地名">淮南</span>，<span class="person" title="人名">项王</span>留而攻<span class="place" title="地名">下邑</span>。数月，<span class="person" title="人名">龙且</span>击<span class="place" title="地名">淮南</span>，破<span class="person" title="人名">布</span>军。<span class="person" title="人名">布</span>欲引兵走<span class="dynasty" title="朝代/氏族">汉</span>，恐<span class="dynasty" title="朝代/氏族">楚</span>王杀之，故间行与<span class="person" title="人名">何</span>俱归<span class="dynasty" title="朝代/氏族">汉</span>。</p>

<p><a href="#pn-9" id="pn-9" class="para-num" title="点击复制链接">9</a> <span class="place" title="地名">淮南</span>王至，上方踞床洗，召<span class="person" title="人名">布</span>入见，<span class="person" title="人名">布</span>大怒，悔来，欲自杀。出就舍，帐御饮食从官如<span class="dynasty" title="朝代/氏族">汉</span>王居，<span class="person" title="人名">布</span>又大喜过望。於是乃使人入<span class="dynasty" title="朝代/氏族">九江</span>。<span class="dynasty" title="朝代/氏族">楚</span>已使<span class="person" title="人名">项伯</span>收<span class="dynasty" title="朝代/氏族">九江</span>兵，尽杀<span class="person" title="人名">布</span>妻子。<span class="person" title="人名">布</span>使者颇得故人幸臣，将众数千人归<span class="dynasty" title="朝代/氏族">汉</span>。<span class="dynasty" title="朝代/氏族">汉</span>益分<span class="person" title="人名">布</span>兵而与俱北，收兵至<span class="place" title="地名">成皋</span>。<span class="time" title="时间">四年七月</span>，立<span class="person" title="人名">布</span>为<span class="place" title="地名">淮南</span>王，与击<span class="person" title="人名">项籍</span>。</p>

<p><a href="#pn-10" id="pn-10" class="para-num" title="点击复制链接">10</a> <span class="time" title="时间">汉五年</span>，<span class="person" title="人名">布</span>使人入<span class="dynasty" title="朝代/氏族">九江</span>，得数县。<span class="time" title="时间">六年</span>，<span class="person" title="人名">布</span>与<span class="person" title="人名">刘贾</span>入<span class="dynasty" title="朝代/氏族">九江</span>，诱<span class="official" title="官职">大司马</span><span class="official" title="官职">周殷</span>，<span class="person" title="人名">周殷</span>反<span class="dynasty" title="朝代/氏族">楚</span>，遂举<span class="dynasty" title="朝代/氏族">九江</span>兵与<span class="dynasty" title="朝代/氏族">汉</span>击<span class="dynasty" title="朝代/氏族">楚</span>，破之<span class="place" title="地名">垓下</span>。</p>

<p><a href="#pn-11" id="pn-11" class="para-num" title="点击复制链接">11</a> <span class="person" title="人名">项籍</span>死，天下定，上置酒。上折<span class="person" title="人名">随何</span>之功，谓<span class="person" title="人名">何</span>为腐儒，为天下安用腐儒。<span class="person" title="人名">随何</span>跪曰：<span class="quoted">"夫陛下引兵攻<span class="place" title="地名">彭城</span>，<span class="dynasty" title="朝代/氏族">楚</span>王未去<span class="dynasty" title="朝代/氏族">齐</span>也，陛下发步卒五万人，骑五千，能以取<span class="place" title="地名">淮南</span>乎？"</span>上曰：<span class="quoted">"不能。"</span><span class="person" title="人名">随何</span>曰：<span class="quoted">"陛下使<span class="person" title="人名">何</span>与二十人使<span class="place" title="地名">淮南</span>，至，如陛下之意，是<span class="person" title="人名">何</span>之功贤於步卒五万人骑五千也。然而陛下谓<span class="person" title="人名">何</span>腐儒，为天下安用腐儒，何也？"</span>上曰：<span class="quoted">"吾方图子之功。"</span>乃以<span class="person" title="人名">随何</span>为<span class="official" title="官职">护军中尉</span>。<span class="person" title="人名">布</span>遂剖符为<span class="place" title="地名">淮南</span>王，都<span class="place" title="地名">六</span>，<span class="dynasty" title="朝代/氏族">九江</span>、<span class="dynasty" title="朝代/氏族">庐江</span>、<span class="dynasty" title="朝代/氏族">衡山</span>、<span class="dynasty" title="朝代/氏族">豫章</span>郡皆属<span class="person" title="人名">布</span>。</p>

<p><a href="#pn-12" id="pn-12" class="para-num" title="点击复制链接">12</a> <span class="time" title="时间">七年</span>，朝<span class="place" title="地名">陈</span>。<span class="time" title="时间">八年</span>，朝<span class="place" title="地名">雒阳</span>。<span class="time" title="时间">九年</span>，朝<span class="place" title="地名">长安</span>。</p>

<p><a href="#pn-13" id="pn-13" class="para-num" title="点击复制链接">13</a> <span class="time" title="时间">十一年</span>，<span class="person" title="人名">高后</span>诛<span class="official" title="官职">淮阴侯</span>，<span class="person" title="人名">布</span>因心恐。夏，<span class="dynasty" title="朝代/氏族">汉</span>诛<span class="dynasty" title="朝代/氏族">梁</span>王<span class="person" title="人名">彭越</span>，醢之，盛其醢遍赐诸侯。至<span class="place" title="地名">淮南</span>，<span class="place" title="地名">淮南</span>王方猎，见醢，因大恐，阴令人部聚兵，候伺旁郡警急。</p>

<p><a href="#pn-14" id="pn-14" class="para-num" title="点击复制链接">14</a> <span class="person" title="人名">布</span>所幸姬疾，请就医，医家与<span class="official" title="官职">中大夫</span><span class="official" title="官职">贲赫</span>对门，姬数如医家，<span class="person" title="人名">贲赫</span>自以为侍中，乃厚餽遗，从姬饮医家。姬侍王，从容语次，誉<span class="person" title="人名">赫</span>长者也。王怒曰：<span class="quoted">"汝安从知之？"</span>具说状。王疑其与乱。<span class="person" title="人名">赫</span>恐，称病。王愈怒，欲捕<span class="person" title="人名">赫</span>。<span class="person" title="人名">赫</span>言变事，乘传诣<span class="place" title="地名">长安</span>。<span class="person" title="人名">布</span>使人追，不及。<span class="person" title="人名">赫</span>至，上变，言<span class="person" title="人名">布</span>谋反有端，可先未发诛也。上读其书，语<span class="person" title="人名">萧</span><span class="official" title="官职">相国</span>。<span class="official" title="官职">相国</span>曰：<span class="quoted">"<span class="person" title="人名">布</span>不宜有此，恐仇怨妄诬之。请击<span class="person" title="人名">赫</span>，使人微验<span class="place" title="地名">淮南</span>王。"</span><span class="place" title="地名">淮南</span>王<span class="person" title="人名">布</span>见<span class="person" title="人名">赫</span>以罪亡，上变，固已疑其言国阴事；<span class="dynasty" title="朝代/氏族">汉</span>使又来，颇有所验，遂族<span class="person" title="人名">赫</span>家，发兵反。反书闻，上乃赦<span class="person" title="人名">贲赫</span>，以为将军。</p>

<p><a href="#pn-15" id="pn-15" class="para-num" title="点击复制链接">15</a> 上召诸将问曰：<span class="quoted">"<span class="person" title="人名">布</span>反，为之柰何？"</span>皆曰；<span class="quoted">"发兵击之，阬竖子耳。何能为乎！"</span><span class="official" title="官职">汝阴侯</span><span class="official" title="官职">滕公</span>召故<span class="dynasty" title="朝代/氏族">楚</span><span class="official" title="官职">令尹</span>问之。<span class="official" title="官职">令尹</span>曰：<span class="quoted">"是故当反。"</span><span class="official" title="官职">滕公</span>曰：<span class="quoted">"上裂地而王之，疏爵而贵之，南面而立万乘之主，其反何也？"</span><span class="official" title="官职">令尹</span>曰：<span class="quoted">"往年杀<span class="person" title="人名">彭越</span>，前年杀<span class="person" title="人名">韩信</span>，此三人者，同功一体之人也。自疑祸及身，故反耳。"</span><span class="official" title="官职">滕公</span>言之上曰：<span class="quoted">"臣客故<span class="dynasty" title="朝代/氏族">楚</span><span class="official" title="官职">令尹</span><span class="official" title="官职">薛公</span>者，其人有筹筴之计，可问。"</span>上乃召见问<span class="person" title="人名">薛公</span>。<span class="person" title="人名">薛公</span>对曰：<span class="quoted">"<span class="person" title="人名">布</span>反不足怪也。使<span class="person" title="人名">布</span>出於上计，<span class="place" title="地名">山东</span>非<span class="dynasty" title="朝代/氏族">汉</span>之有也；出於中计，胜败之数未可知也；出於下计，陛下安枕而卧矣。"</span>上曰：<span class="quoted">"何谓上计？"</span><span class="official" title="官职">令尹</span>对曰：<span class="quoted">"东取<span class="dynasty" title="朝代/氏族">吴</span>，西取<span class="dynasty" title="朝代/氏族">楚</span>，并<span class="dynasty" title="朝代/氏族">齐</span>取<span class="dynasty" title="朝代/氏族">鲁</span>，传檄<span class="dynasty" title="朝代/氏族">燕</span>、<span class="dynasty" title="朝代/氏族">赵</span>，固守其所，<span class="place" title="地名">山东</span>非<span class="dynasty" title="朝代/氏族">汉</span>之有也。"</span><span class="quoted">"何谓中计？"</span><span class="quoted">"东取<span class="dynasty" title="朝代/氏族">吴</span>，西取<span class="dynasty" title="朝代/氏族">楚</span>，并<span class="dynasty" title="朝代/氏族">韩</span>取<span class="dynasty" title="朝代/氏族">魏</span>，据<span class="institution" title="制度">敖庾</span>之粟，塞<span class="place" title="地名">成皋</span>之口，胜败之数未可知也。"</span><span class="quoted">"何谓下计？"</span><span class="quoted">"东取<span class="dynasty" title="朝代/氏族">吴</span>，西取<span class="place" title="地名">下蔡</span>，归重於<span class="dynasty" title="朝代/氏族">越</span>，身归<span class="place" title="地名">长沙</span>，陛下安枕而卧，<span class="dynasty" title="朝代/氏族">汉</span>无事矣。"</span>上曰：<span class="quoted">"是计将安出？"</span><span class="official" title="官职">令尹</span>对曰：<span class="quoted">"出下计。"</span>上曰：<span class="quoted">"何谓废上中计而出下计？"</span><span class="official" title="官职">令尹</span>曰：<span class="quoted">"<span class="person" title="人名">布</span>故<span class="place" title="地名">丽山</span>之徒也，自致万乘之主，此皆为身，不顾後为百姓万世虑者也，故曰出下计。"</span>上曰：<span class="quoted">"善。"</span>封<span class="person" title="人名">薛公</span>千户。乃立皇子<span class="person" title="人名">长</span>为<span class="place" title="地名">淮南</span>王。上遂发兵自将东击<span class="person" title="人名">布</span>。</p>

<p><a href="#pn-16" id="pn-16" class="para-num" title="点击复制链接">16</a> <span class="person" title="人名">布</span>之初反，谓其将曰：<span class="quoted">"上老矣，厌兵，必不能来。使诸将，诸将独患<span class="official" title="官职">淮阴</span>、<span class="person" title="人名">彭越</span>，今皆已死，馀不足畏也。"</span>故遂反。果如<span class="person" title="人名">薛公</span>筹之，东击<span class="dynasty" title="朝代/氏族">荆</span>，<span class="dynasty" title="朝代/氏族">荆</span>王<span class="person" title="人名">刘贾</span>走死<span class="place" title="地名">富陵</span>。尽劫其兵，渡淮击<span class="dynasty" title="朝代/氏族">楚</span>。<span class="dynasty" title="朝代/氏族">楚</span>发兵与战<span class="place" title="地名">徐</span>、<span class="place" title="地名">僮</span>间，为三军，欲以相救为奇。或说<span class="dynasty" title="朝代/氏族">楚</span>将曰：<span class="quoted">"<span class="person" title="人名">布</span>善用兵，民素畏之。且兵法，诸侯战其地为散地。今别为三，彼败吾一军，馀皆走，安能相救！"</span>不听。<span class="person" title="人名">布</span>果破其一军，其二军散走。</p>

<p><a href="#pn-17" id="pn-17" class="para-num" title="点击复制链接">17</a> 遂西，与上兵遇<span class="place" title="地名">蕲</span>西，会<span class="place" title="地名">甀</span>。<span class="person" title="人名">布</span>兵精甚，上乃壁<span class="place" title="地名">庸城</span>，望<span class="person" title="人名">布</span>军置陈如<span class="person" title="人名">项籍</span>军，上恶之。与<span class="person" title="人名">布</span>相望见，遥谓<span class="person" title="人名">布</span>曰：<span class="quoted">"何苦而反？"</span><span class="person" title="人名">布</span>曰：<span class="quoted">"欲为帝耳。"</span>上怒骂之，遂大战。<span class="person" title="人名">布</span>军败走，渡淮，数止战，不利，与百馀人走<span class="place" title="地名">江南</span>。<span class="person" title="人名">布</span>故与<span class="person" title="人名">番君</span>婚，以故<span class="place" title="地名">长沙</span><span class="official" title="官职">哀王</span>使人绐<span class="person" title="人名">布</span>，伪与亡，诱走<span class="dynasty" title="朝代/氏族">越</span>，故信而随之<span class="place" title="地名">番阳</span>。<span class="place" title="地名">番阳</span>人杀<span class="person" title="人名">布</span><span class="place" title="地名">兹乡</span>民田舍，遂灭<span class="person" title="人名">黥布</span>。</p>

<p><a href="#pn-18" id="pn-18" class="para-num" title="点击复制链接">18</a> 立皇子<span class="person" title="人名">长</span>为<span class="place" title="地名">淮南</span>王，封<span class="person" title="人名">贲赫</span>为<span class="official" title="官职">期思侯</span>，诸将率多以功封者。</p>

<p><a href="#pn-19" id="pn-19" class="para-num" title="点击复制链接">19</a> <span class="person" title="人名">太史公</span>曰：<span class="person" title="人名">英布</span>者，其先岂《春秋》所见<span class="dynasty" title="朝代/氏族">楚</span>灭<span class="dynasty" title="朝代/氏族">英</span>、<span class="place" title="地名">六</span>，<span class="person" title="人名">皋陶</span>之後哉？身被刑法，何其拔兴之暴也！<span class="person" title="人名">项</span>氏之所阬杀人以千万数，而<span class="person" title="人名">布</span>常为首虐。功冠诸侯，用此得王，亦不免於身为世大僇。祸之兴自爱姬殖，妒媢生患，竟以灭国！</p>

<p><a href="#pn-20" id="pn-20" class="para-num" title="点击复制链接">20</a> <span class="dynasty" title="朝代/氏族">九江</span>初筮，当刑而王。既免徒中，聚盗<span class="place" title="地名">江</span>上。再雄<span class="dynasty" title="朝代/氏族">楚</span>卒，频破<span class="dynasty" title="朝代/氏族">秦</span>将。病为<span class="person" title="人名">羽</span>疑，归受<span class="dynasty" title="朝代/氏族">汉</span>杖。<span class="person" title="人名">贲赫</span>见毁，卒致无妄。</p>

<nav class="chapter-nav">
    <a href="../index.html" class="nav-home">回到主页</a>
    <a href="090_魏豹彭越列传.html" class="nav-prev">← 上一页</a>
    <a href="092_淮阴侯列传.html" class="nav-next">下一页 →</a>
</nav>
</body>
</html>
