<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>103_万石张叔列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="102_张释之冯唐列传.html" class="nav-prev">← 上一页</a>
    <a href="104_田叔列传.html" class="nav-next">下一页 →</a>
</nav>
<h1>万石张叔列传 <a href="../original_text/103_万石张叔列传.txt" class="original-text-link">原文</a></h1>

<h2><a href="#pn-0" id="pn-0" class="para-num" title="点击复制链接">0</a> 篇题</h2>

<p><span class="person" title="人名">万石</span><span class="person" title="人名">张叔</span>列传</p>

<h2><a href="#pn-1" id="pn-1" class="para-num" title="点击复制链接">1</a> <span class="person" title="人名">万石君</span>生平与家风</h2>

<h3><a href="#pn-1.1" id="pn-1.1" class="para-num" title="点击复制链接">1.1</a> <span class="person" title="人名">石奋</span>出身与入仕</h3>

<p><span class="person" title="人名">万石君</span>名<span class="person" title="人名">奋</span>，其父<span class="dynasty" title="朝代/氏族">赵</span>人也，姓<span class="person" title="人名">石</span>氏。<span class="dynasty" title="朝代/氏族">赵</span>亡，徙居<span class="place" title="地名">温</span>。<span class="person" title="人名">高祖</span>东击<span class="person" title="人名">项籍</span>，过<span class="place" title="地名">河内</span>，时<span class="person" title="人名">奋</span>年<span class="time" title="时间">十五</span>，为小吏，侍<span class="person" title="人名">高祖</span>。<span class="person" title="人名">高祖</span>与语，爱其恭敬，问曰：<span class="quoted">"若何有？"</span>对曰：<span class="quoted">"<span class="person" title="人名">奋</span>独有母，不幸失明。家贫。有姊，能鼓<span class="artifact" title="器物/书名">琴</span>。"</span><span class="person" title="人名">高祖</span>曰：<span class="quoted">"若能从我乎？"</span>曰：<span class="quoted">"原尽力。"</span>於是<span class="person" title="人名">高祖</span>召其姊为<span class="official" title="官职">美人</span>，以<span class="person" title="人名">奋</span>为<span class="official" title="官职">中涓</span>，受书谒，徙其家<span class="place" title="地名">长安</span>中<span class="place" title="地名">戚里</span>，以姊为<span class="official" title="官职">美人</span>故也。其官至<span class="person" title="人名">孝文</span>时，积功劳至<span class="official" title="官职">大中大夫</span>。无文学，恭谨无与比。</p>

<h3><a href="#pn-1.2" id="pn-1.2" class="para-num" title="点击复制链接">1.2</a> 为<span class="official" title="官职">太子太傅</span></h3>

<p><span class="person" title="人名">文帝</span>时，<span class="official" title="官职">东阳侯</span><span class="person" title="人名">张相如</span>为<span class="official" title="官职">太子太傅</span>，免。选可为傅者，皆推<span class="person" title="人名">奋</span>，<span class="person" title="人名">奋</span>为<span class="official" title="官职">太子太傅</span>。及<span class="person" title="人名">孝景</span>即位，以为<span class="institution" title="制度">九卿</span>；迫近，惮之，徙<span class="person" title="人名">奋</span>为<span class="official" title="官职">诸侯相</span>。<span class="person" title="人名">奋</span>长子<span class="person" title="人名">建</span>，次子<span class="person" title="人名">甲</span>，次子<span class="person" title="人名">乙</span>，次子<span class="person" title="人名">庆</span>，皆以驯行孝谨，官皆至<span class="institution" title="制度">二千石</span>。於是<span class="person" title="人名">景帝</span>曰：<span class="quoted">"<span class="person" title="人名">石君</span>及四子皆<span class="institution" title="制度">二千石</span>，人臣尊宠乃集其门。"</span>号<span class="person" title="人名">奋</span>为<span class="person" title="人名">万石君</span>。</p>

<h3><a href="#pn-1.3" id="pn-1.3" class="para-num" title="点击复制链接">1.3</a> 家风与教育</h3>

<p><span class="person" title="人名">孝景帝</span>季年，<span class="person" title="人名">万石君</span>以<span class="official" title="官职">上大夫</span>禄归老于家，以岁时为朝臣。过宫门阙，<span class="person" title="人名">万石君</span>必下<span class="artifact" title="器物/书名">车</span>趋，见路<span class="artifact" title="器物/书名">马</span>必式焉。子孙为小吏，来归谒，<span class="person" title="人名">万石君</span>必朝服见之，不名。子孙有过失，不谯让，为便坐，对案不食。然后诸子相责，因长老肉袒固谢罪，改之，乃许。子孙胜冠者在侧，虽燕居必冠，申申如也。僮仆如也，唯谨。上时赐食於家，必稽首俯伏而食之，如在上前。其执丧，哀戚甚悼。子孙遵教，亦如之。<span class="person" title="人名">万石君</span>家以孝谨闻乎郡国，虽<span class="place" title="地名">齐</span><span class="place" title="地名">鲁</span>诸儒质行，皆自以为不及也。</p>

<h3><a href="#pn-1.4" id="pn-1.4" class="para-num" title="点击复制链接">1.4</a> 诸子显达</h3>

<p><span class="time" title="时间">建元二年</span>，<span class="official" title="官职">郎中令</span><span class="person" title="人名">王臧</span>以文学获罪。<span class="official" title="官职">皇太后</span>以为儒者文多质少，今<span class="person" title="人名">万石君</span>家不言而躬行，乃以长子<span class="person" title="人名">建</span>为<span class="official" title="官职">郎中令</span>，少子<span class="person" title="人名">庆</span>为<span class="official" title="官职">内史</span>。</p>

<h3><a href="#pn-1.5" id="pn-1.5" class="para-num" title="点击复制链接">1.5</a> <span class="person" title="人名">建</span>之孝行</h3>

<p><span class="person" title="人名">建</span>老白首，<span class="person" title="人名">万石君</span>尚无恙。<span class="person" title="人名">建</span>为<span class="official" title="官职">郎中令</span>，每<span class="time" title="时间">五日</span>洗沐归谒亲，入子舍，窃问侍者，取亲中稖厕窬，身自浣涤，复与侍者，不敢令<span class="person" title="人名">万石君</span>知，以为常。<span class="person" title="人名">建</span>为<span class="official" title="官职">郎中令</span>，事有可言，屏人恣言，极切；至廷见，如不能言者。是以上乃亲尊礼之。</p>

<h3><a href="#pn-1.6" id="pn-1.6" class="para-num" title="点击复制链接">1.6</a> 庆入门不下车</h3>

<p><span class="person" title="人名">万石君</span>徙居<span class="place" title="地名">陵里</span>。<span class="official" title="官职">内史</span><span class="person" title="人名">庆</span>醉归，入外门不下<span class="artifact" title="器物/书名">车</span>。<span class="person" title="人名">万石君</span>闻之，不食。<span class="person" title="人名">庆</span>恐，肉袒请罪，不许。举宗及兄<span class="person" title="人名">建</span>肉袒，<span class="person" title="人名">万石君</span>让曰：<span class="quoted">"<span class="official" title="官职">内史</span>贵人，入闾里，里中长老皆走匿，而<span class="official" title="官职">内史</span>坐<span class="artifact" title="器物/书名">车</span>中自如，固当！"</span>乃谢罢<span class="person" title="人名">庆</span>。<span class="person" title="人名">庆</span>及诸子弟入里门，趋至家。</p>

<h3><a href="#pn-1.7" id="pn-1.7" class="para-num" title="点击复制链接">1.7</a> <span class="person" title="人名">万石君</span>卒</h3>

<p><span class="person" title="人名">万石君</span>以<span class="time" title="时间">元朔五年</span>中卒。长子<span class="official" title="官职">郎中令</span><span class="person" title="人名">建</span>哭泣哀思，扶杖乃能行。<span class="time" title="时间">岁馀</span>，<span class="person" title="人名">建</span>亦死。诸子孙咸孝，然<span class="person" title="人名">建</span>最甚，甚於<span class="person" title="人名">万石君</span>。</p>

<h3><a href="#pn-1.8" id="pn-1.8" class="para-num" title="点击复制链接">1.8</a> <span class="person" title="人名">建</span>误书马尾</h3>

<p><span class="person" title="人名">建</span>为<span class="official" title="官职">郎中令</span>，书奏事，事下，<span class="person" title="人名">建</span>读之，曰：<span class="quoted">"误书！'马'者与尾当五，今乃四，不足一。上谴死矣！"</span>甚惶恐。其为谨慎，虽他皆如是。</p>

<h2><a href="#pn-2" id="pn-2" class="para-num" title="点击复制链接">2</a> <span class="person" title="人名">石庆</span>事迹</h2>

<h3><a href="#pn-2.1" id="pn-2.1" class="para-num" title="点击复制链接">2.1</a> 数马与为齐相</h3>

<p><span class="person" title="人名">万石君</span>少子<span class="person" title="人名">庆</span>为<span class="official" title="官职">太仆</span>，御出，上问<span class="artifact" title="器物/书名">车</span>中几<span class="artifact" title="器物/书名">马</span>，<span class="person" title="人名">庆</span>以策数<span class="artifact" title="器物/书名">马</span>毕，举手曰：<span class="quoted">"<span class="time" title="时间">六</span><span class="artifact" title="器物/书名">马</span>。"</span><span class="person" title="人名">庆</span>於诸子中最为简易矣，然犹如此。为<span class="official" title="官职">齐相</span>，举<span class="place" title="地名">齐</span>国皆慕其家行，不言而<span class="place" title="地名">齐</span>国大治，为立石相祠。</p>

<h3><a href="#pn-2.2" id="pn-2.2" class="para-num" title="点击复制链接">2.2</a> 拜<span class="official" title="官职">太子太傅</span>与<span class="official" title="官职">御史大夫</span></h3>

<p><span class="time" title="时间">元狩元年</span>，上立<span class="official" title="官职">太子</span>，选群臣可为傅者，<span class="person" title="人名">庆</span>自<span class="official" title="官职">沛守</span>为<span class="official" title="官职">太子太傅</span>，<span class="time" title="时间">七岁</span>迁为<span class="official" title="官职">御史大夫</span>。</p>

<h3><a href="#pn-2.3" id="pn-2.3" class="para-num" title="点击复制链接">2.3</a> 拜丞相封侯</h3>

<p><span class="time" title="时间">元鼎五年</span>秋，<span class="official" title="官职">丞相</span>有罪，罢。制诏<span class="official" title="官职">御史</span>：<span class="quoted">"<span class="person" title="人名">万石君</span>先帝尊之，子孙孝，其以<span class="official" title="官职">御史大夫</span><span class="person" title="人名">庆</span>为<span class="official" title="官职">丞相</span>，封为<span class="official" title="官职">牧丘侯</span>。"</span>是时<span class="dynasty" title="朝代/氏族">汉</span>方南诛<span class="tribe" title="族群">两越</span>，东击<span class="tribe" title="族群">朝鲜</span>，北逐<span class="tribe" title="族群">匈奴</span>，西伐<span class="tribe" title="族群">大宛</span>，中国多事。天子巡狩海内，修上古神祠，<span class="institution" title="制度">封禅</span>，兴礼乐。公家用少，<span class="person" title="人名">桑弘羊</span>等致利，<span class="person" title="人名">王温舒</span>之属峻法，<span class="person" title="人名">兒宽</span>等推文学至<span class="institution" title="制度">九卿</span>，更进用事，事不关决於<span class="official" title="官职">丞相</span>，<span class="official" title="官职">丞相</span>醇谨而已。在位<span class="time" title="时间">九岁</span>，无能有所匡言。尝欲请治上近臣<span class="person" title="人名">所忠</span>、<span class="institution" title="制度">九卿</span><span class="person" title="人名">咸宣</span>罪，不能服，反受其过，赎罪。</p>

<h3><a href="#pn-2.4" id="pn-2.4" class="para-num" title="点击复制链接">2.4</a> 告归复视事</h3>

<p><span class="time" title="时间">元封四年</span>中，<span class="place" title="地名">关东</span>流民<span class="time" title="时间">二百万</span>口，无名数者<span class="time" title="时间">四十万</span>，公卿议欲请徙流民於边以適之。上以为<span class="official" title="官职">丞相</span>老谨，不能与其议，乃赐<span class="official" title="官职">丞相</span>告归，而案<span class="official" title="官职">御史大夫</span>以下议为请者。<span class="official" title="官职">丞相</span>惭不任职，乃上书曰：<span class="quoted">"<span class="person" title="人名">庆</span>幸得待罪<span class="official" title="官职">丞相</span>，罢驽无以辅治，城郭仓库空虚，民多流亡，罪当伏<span class="institution" title="制度">斧质</span>，上不忍致法。原归<span class="official" title="官职">丞相</span>侯印，乞骸骨归，避贤者路。"</span>天子曰：<span class="quoted">"仓廪既空，民贫流亡，而君欲请徙之，摇荡不安，动危之，而辞位，君欲安归难乎？"</span>以书让<span class="person" title="人名">庆</span>，<span class="person" title="人名">庆</span>甚惭，遂复视事。</p>

<h3><a href="#pn-2.5" id="pn-2.5" class="para-num" title="点击复制链接">2.5</a> 卒与后代</h3>

<p><span class="person" title="人名">庆</span>文深审谨，然无他大略，为百姓言。後<span class="time" title="时间">三岁馀</span>，<span class="time" title="时间">太初二年</span>中，<span class="official" title="官职">丞相</span><span class="person" title="人名">庆</span>卒，谥为<span class="official" title="官职">恬侯</span>。<span class="person" title="人名">庆</span>中子<span class="person" title="人名">德</span>，<span class="person" title="人名">庆</span>爱用之，上以<span class="person" title="人名">德</span>为嗣，代侯。後为<span class="official" title="官职">太常</span>，坐法当死，赎免为庶人。<span class="person" title="人名">庆</span>方为<span class="official" title="官职">丞相</span>，诸子孙为吏更至<span class="institution" title="制度">二千石</span>者<span class="time" title="时间">十三</span>人。及<span class="person" title="人名">庆</span>死後，稍以罪去，孝谨益衰矣。</p>

<h2><a href="#pn-3" id="pn-3" class="para-num" title="点击复制链接">3</a> <span class="official" title="官职">建陵侯</span><span class="person" title="人名">卫绾</span></h2>

<h3><a href="#pn-3.1" id="pn-3.1" class="para-num" title="点击复制链接">3.1</a> 入仕与称病不行</h3>

<p><span class="official" title="官职">建陵侯</span><span class="person" title="人名">卫绾</span>者，<span class="place" title="地名">代</span><span class="place" title="地名">大陵</span>人也。<span class="person" title="人名">绾</span>以戏<span class="artifact" title="器物/书名">车</span>为郎，事<span class="person" title="人名">文帝</span>，功次迁为<span class="official" title="官职">中郎将</span>，醇谨无他。<span class="person" title="人名">孝景</span>为<span class="official" title="官职">太子</span>时，召上左右饮，而<span class="person" title="人名">绾</span>称病不行。<span class="person" title="人名">文帝</span>且崩时，属<span class="person" title="人名">孝景</span>曰：<span class="quoted">"<span class="person" title="人名">绾</span>长者，善遇之。"</span>及<span class="person" title="人名">文帝</span>崩，<span class="person" title="人名">景帝</span>立，<span class="time" title="时间">岁馀</span>不噍呵<span class="person" title="人名">绾</span>，<span class="person" title="人名">绾</span>日以谨力。</p>

<h3><a href="#pn-3.2" id="pn-3.2" class="para-num" title="点击复制链接">3.2</a> 六剑未服</h3>

<p><span class="person" title="人名">景帝</span>幸<span class="place" title="地名">上林</span>，诏<span class="official" title="官职">中郎将</span>参乘，还而问曰：<span class="quoted">"君知所以得参乘乎？"</span><span class="person" title="人名">绾</span>曰：<span class="quoted">"臣从<span class="artifact" title="器物/书名">车</span>士幸得以功次迁为<span class="official" title="官职">中郎将</span>，不自知也。"</span>上问曰：<span class="quoted">"吾为<span class="official" title="官职">太子</span>时召君，君不肯来，何也？"</span>对曰：<span class="quoted">"死罪，实病！"</span>上赐之<span class="artifact" title="器物/书名">剑</span>。<span class="person" title="人名">绾</span>曰：<span class="quoted">"先帝赐臣<span class="artifact" title="器物/书名">剑</span>凡<span class="time" title="时间">六</span>，<span class="artifact" title="器物/书名">剑</span>不敢奉诏。"</span>上曰：<span class="quoted">"<span class="artifact" title="器物/书名">剑</span>，人之所施易，独至今乎？"</span><span class="person" title="人名">绾</span>曰：<span class="quoted">"具在。"</span>上使取<span class="time" title="时间">六</span><span class="artifact" title="器物/书名">剑</span>，<span class="artifact" title="器物/书名">剑</span>尚盛，未尝服也。郎官有谴，常蒙其罪，不与他将争；有功，常让他将。上以为廉，忠实无他肠，乃拜<span class="person" title="人名">绾</span>为<span class="official" title="官职">河间王太傅</span>。<span class="dynasty" title="朝代/氏族">吴</span><span class="dynasty" title="朝代/氏族">楚</span>反，诏<span class="person" title="人名">绾</span>为将，将<span class="place" title="地名">河间</span>兵击<span class="dynasty" title="朝代/氏族">吴</span><span class="dynasty" title="朝代/氏族">楚</span>有功，拜为<span class="official" title="官职">中尉</span>。<span class="time" title="时间">三岁</span>，以军功，<span class="person" title="人名">孝景</span>前<span class="time" title="时间">六年</span>中封<span class="person" title="人名">绾</span>为<span class="official" title="官职">建陵侯</span>。</p>

<h3><a href="#pn-3.3" id="pn-3.3" class="para-num" title="点击复制链接">3.3</a> 太子太傅与丞相</h3>

<p>其明年，上废<span class="official" title="官职">太子</span>，诛<span class="person" title="人名">栗卿</span>之属。上以为<span class="person" title="人名">绾</span>长者，不忍，乃赐<span class="person" title="人名">绾</span>告归，而使<span class="person" title="人名">郅都</span>治捕<span class="person" title="人名">栗</span>氏。既已，上立<span class="official" title="官职">胶东王</span>为<span class="official" title="官职">太子</span>，召<span class="person" title="人名">绾</span>，拜为<span class="official" title="官职">太子太傅</span>。久之，迁为<span class="official" title="官职">御史大夫</span>。<span class="time" title="时间">五岁</span>，代<span class="official" title="官职">桃侯</span><span class="person" title="人名">舍</span>为<span class="official" title="官职">丞相</span>，朝奏事如职所奏。然自初官以至<span class="official" title="官职">丞相</span>，终无可言。天子以为敦厚，可相少主，尊宠之，赏赐甚多。</p>

<h3><a href="#pn-3.4" id="pn-3.4" class="para-num" title="点击复制链接">3.4</a> 免与卒</h3>

<p>为<span class="official" title="官职">丞相</span><span class="time" title="时间">三岁</span>，<span class="person" title="人名">景帝</span>崩，<span class="person" title="人名">武帝</span>立。<span class="time" title="时间">建元</span>年中，<span class="official" title="官职">丞相</span>以<span class="person" title="人名">景帝</span>疾时诸官囚多坐不辜者，而君不任职，免之。其後<span class="person" title="人名">绾</span>卒，子<span class="person" title="人名">信</span>代。坐<span class="institution" title="制度">酎金</span>失侯。</p>

<h2><a href="#pn-4" id="pn-4" class="para-num" title="点击复制链接">4</a> <span class="official" title="官职">塞侯</span><span class="person" title="人名">直不疑</span></h2>

<h3><a href="#pn-4.1" id="pn-4.1" class="para-num" title="点击复制链接">4.1</a> 误持金与盗嫂谤</h3>

<p><span class="official" title="官职">塞侯</span><span class="person" title="人名">直不疑</span>者，<span class="place" title="地名">南阳</span>人也。为郎，事<span class="person" title="人名">文帝</span>。其同舍有告归，误持同舍郎金去，已而金主觉，妄意<span class="person" title="人名">不疑</span>，<span class="person" title="人名">不疑</span>谢有之，买金偿。而告归者来而归金，而前郎亡金者大惭，以此称为长者。<span class="person" title="人名">文帝</span>称举，稍迁至<span class="official" title="官职">太中大夫</span>。朝廷见，人或毁曰：<span class="quoted">"<span class="person" title="人名">不疑</span>状貌甚美，然独无柰其善盗嫂何也！"</span><span class="person" title="人名">不疑</span>闻，曰：<span class="quoted">"我乃无兄。"</span>然终不自明也。</p>

<h3><a href="#pn-4.2" id="pn-4.2" class="para-num" title="点击复制链接">4.2</a> 击吴楚与封侯</h3>

<p><span class="dynasty" title="朝代/氏族">吴</span><span class="dynasty" title="朝代/氏族">楚</span>反时，<span class="person" title="人名">不疑</span>以<span class="institution" title="制度">二千石</span>将兵击之。<span class="person" title="人名">景帝</span>後元年，拜为<span class="official" title="官职">御史大夫</span>。天子修<span class="dynasty" title="朝代/氏族">吴</span><span class="dynasty" title="朝代/氏族">楚</span>时功，乃封<span class="person" title="人名">不疑</span>为<span class="official" title="官职">塞侯</span>。<span class="person" title="人名">武帝</span><span class="time" title="时间">建元</span>年中，与<span class="official" title="官职">丞相</span><span class="person" title="人名">绾</span>俱以过免。</p>

<h3><a href="#pn-4.3" id="pn-4.3" class="para-num" title="点击复制链接">4.3</a> 学老子言与后代</h3>

<p><span class="person" title="人名">不疑</span>学<span class="institution" title="制度">老子</span>言。其所临，为官如故，唯恐人知其为吏迹也。不好立名称，称为长者。<span class="person" title="人名">不疑</span>卒，子<span class="person" title="人名">相如</span>代。孙<span class="person" title="人名">望</span>，坐<span class="institution" title="制度">酎金</span>失侯。</p>

<h2><a href="#pn-5" id="pn-5" class="para-num" title="点击复制链接">5</a> <span class="official" title="官职">郎中令</span><span class="person" title="人名">周文</span></h2>

<h3><a href="#pn-5.1" id="pn-5.1" class="para-num" title="点击复制链接">5.1</a> 入仕与得幸</h3>

<p><span class="official" title="官职">郎中令</span><span class="person" title="人名">周文</span>者，名<span class="person" title="人名">仁</span>，其先故<span class="place" title="地名">任城</span>人也。以医见。<span class="person" title="人名">景帝</span>为<span class="official" title="官职">太子</span>时，拜为<span class="official" title="官职">舍人</span>，积功稍迁，<span class="person" title="人名">孝文帝</span>时至<span class="official" title="官职">太中大夫</span>。<span class="person" title="人名">景帝</span>初即位，拜<span class="person" title="人名">仁</span>为<span class="official" title="官职">郎中令</span>。</p>

<h3><a href="#pn-5.2" id="pn-5.2" class="para-num" title="点击复制链接">5.2</a> 阴重不泄</h3>

<p><span class="person" title="人名">仁</span>为人阴重不泄，常衣敝补衣溺袴，期为不絜清，以是得幸。<span class="person" title="人名">景帝</span>入卧内，於後宫祕戏，<span class="person" title="人名">仁</span>常在旁。至<span class="person" title="人名">景帝</span>崩，<span class="person" title="人名">仁</span>尚为<span class="official" title="官职">郎中令</span>，终无所言。上时问人，<span class="person" title="人名">仁</span>曰：<span class="quoted">"上自察之。"</span>然亦无所毁。以此<span class="person" title="人名">景帝</span>再自幸其家。家徙<span class="place" title="地名">阳陵</span>。上所赐甚多，然常让，不敢受也。诸侯群臣赂遗，终无所受。</p>

<h3><a href="#pn-5.3" id="pn-5.3" class="para-num" title="点击复制链接">5.3</a> 归老</h3>

<p><span class="person" title="人名">武帝</span>立，以为先帝臣，重之。<span class="person" title="人名">仁</span>乃病免，以<span class="institution" title="制度">二千石</span>禄归老，子孙咸至大官矣。</p>

<h2><a href="#pn-6" id="pn-6" class="para-num" title="点击复制链接">6</a> <span class="official" title="官职">御史大夫</span><span class="person" title="人名">张叔</span></h2>

<h3><a href="#pn-6.1" id="pn-6.1" class="para-num" title="点击复制链接">6.1</a> 出身与入仕</h3>

<p><span class="official" title="官职">御史大夫</span><span class="person" title="人名">张叔</span>者，名<span class="person" title="人名">欧</span>，<span class="official" title="官职">安丘侯</span><span class="person" title="人名">说</span>之庶子也。<span class="person" title="人名">孝文</span>时以治<span class="institution" title="制度">刑名</span>言事<span class="official" title="官职">太子</span>。然<span class="person" title="人名">欧</span>虽治<span class="institution" title="制度">刑名</span>家，其人长者。<span class="person" title="人名">景帝</span>时尊重，常为<span class="institution" title="制度">九卿</span>。至<span class="person" title="人名">武帝</span><span class="time" title="时间">元朔四年</span>，<span class="person" title="人名">韩安国</span>免，诏拜<span class="person" title="人名">欧</span>为<span class="official" title="官职">御史大夫</span>。自<span class="person" title="人名">欧</span>为吏，未尝言案人，专以诚长者处官。官属以为长者，亦不敢大欺。上具狱事，有可卻，卻之；不可者，不得已，为涕泣面对而封之。其爱人如此。</p>

<h3><a href="#pn-6.2" id="pn-6.2" class="para-num" title="点击复制链接">6.2</a> 归老</h3>

<p>老病笃，请免。於是天子亦策罢，以<span class="official" title="官职">上大夫</span>禄归老于家。家於<span class="place" title="地名">阳陵</span>。子孙咸至大官矣。</p>

<h2><a href="#pn-7" id="pn-7" class="para-num" title="点击复制链接">7</a> <span class="person" title="人名">太史公</span>曰</h2>

<p><span class="person" title="人名">太史公</span>曰：<span class="person" title="人名">仲尼</span>有言曰<span class="quoted">"君子欲讷於言而敏於行"</span>，其<span class="person" title="人名">万石</span>、<span class="official" title="官职">建陵</span>、<span class="person" title="人名">张叔</span>之谓邪？是以其教不肃而成，不严而治。<span class="official" title="官职">塞侯</span>微巧，而<span class="person" title="人名">周文</span>处讇，君子讥之，为其近於佞也。然斯可谓笃行君子矣！</p>

<h2><a href="#pn-8" id="pn-8" class="para-num" title="点击复制链接">8</a> 赞诗</h2>

<p><span class="person" title="人名">万石</span>孝谨，自家形国。</p>
<p><span class="official" title="官职">郎中</span>数<span class="artifact" title="器物/书名">马</span>，<span class="official" title="官职">内史</span>匍匐。</p>
<p><span class="person" title="人名">绾</span>无他肠，<span class="official" title="官职">塞</span>有阴德。</p>
<p><span class="institution" title="制度">刑名</span><span class="person" title="人名">张欧</span>，垂涕恤狱。</p>
<p>敏行讷言，俱嗣芳躅。</p>

<nav class="chapter-nav">
    <a href="../index.html" class="nav-home">回到主页</a>
    <a href="102_张释之冯唐列传.html" class="nav-prev">← 上一页</a>
    <a href="104_田叔列传.html" class="nav-next">下一页 →</a>
</nav>
</body>
</html>
