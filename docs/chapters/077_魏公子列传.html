<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>077_魏公子列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="076_平原君虞卿列传.html" class="nav-prev">← 上一页</a>
    <a href="078_春申君列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 魏公子列传 <a href="../original_text/077_魏公子列传.txt" class="original-text-link">原文</a></h1>

<h2>信陵君礼贤下士</h2>

<p><a href="#pn-1" id="pn-1" class="para-num" title="点击复制链接">1</a> <a href="../entities/person.html#entity-信陵君" class="entity-link"><span class="person" title="人名">魏公子</span></a>无忌者，魏<a href="../entities/person.html#entity-昭王" class="entity-link"><span class="person" title="人名">昭王</span></a>子少子而<a href="../entities/person.html#entity-魏安釐王" class="entity-link"><span class="person" title="人名">魏安釐王</span></a>异母弟也。<a href="../entities/person.html#entity-昭王" class="entity-link"><span class="person" title="人名">昭王</span></a>薨，<a href="../entities/person.html#entity-魏安釐王" class="entity-link"><span class="person" title="人名">安釐王</span></a>即位，封公子为<a href="../entities/person.html#entity-信陵君" class="entity-link"><span class="person" title="人名">信陵君</span></a>。是时<a href="../entities/person.html#entity-范睢" class="entity-link"><span class="person" title="人名">范睢</span></a>亡<a href="../entities/place.html#entity-魏" class="entity-link"><span class="place" title="地名">魏</span></a>相<a href="../entities/place.html#entity-秦" class="entity-link"><span class="place" title="地名">秦</span></a>，以怨<a href="../entities/place.html#entity-魏" class="entity-link"><span class="place" title="地名">魏</span></a>齐故，<a href="../entities/place.html#entity-秦" class="entity-link"><span class="place" title="地名">秦</span></a>兵围<a href="../entities/place.html#entity-大梁" class="entity-link"><span class="place" title="地名">大梁</span></a>，破<a href="../entities/place.html#entity-魏" class="entity-link"><span class="place" title="地名">魏</span></a>华阳下军，走芒卯。<a href="../entities/place.html#entity-魏" class="entity-link"><span class="place" title="地名">魏</span></a>王及公子患之。</p>

<p><a href="#pn-2" id="pn-2" class="para-num" title="点击复制链接">2</a> 公子为人仁而下士，士无贤不肖皆谦而<a href="../entities/institution.html#entity-礼" class="entity-link"><span class="institution" title="制度">礼</span></a>交之，不敢以其富贵骄士。士以此方数千里争往归之，致<a href="../entities/official.html#entity-食客" class="entity-link"><span class="official" title="官职">食客</span></a>三千人。当是时，诸侯以公子贤，多客，不敢加兵谋<a href="../entities/place.html#entity-魏" class="entity-link"><span class="place" title="地名">魏</span></a>十馀年。</p>

<p><a href="#pn-3" id="pn-3" class="para-num" title="点击复制链接">3</a> 公子与<a href="../entities/place.html#entity-魏" class="entity-link"><span class="place" title="地名">魏</span></a>王博，而北境传举烽，言<span class="quoted">"<a href="../entities/place.html#entity-赵" class="entity-link"><span class="place" title="地名">赵</span></a>寇至，且入界"</span>。<a href="../entities/place.html#entity-魏" class="entity-link"><span class="place" title="地名">魏</span></a>王释博，欲召大臣谋。公子止王曰：<span class="quoted">"<a href="../entities/place.html#entity-赵" class="entity-link"><span class="place" title="地名">赵</span></a>王田猎耳，非为寇也。"</span>复博如故。王恐，心不在博。居顷，复从北方来传言曰：<span class="quoted">"<a href="../entities/place.html#entity-赵" class="entity-link"><span class="place" title="地名">赵</span></a>王猎耳，非为寇也。"</span><a href="../entities/place.html#entity-魏" class="entity-link"><span class="place" title="地名">魏</span></a>王大惊，曰：<span class="quoted">"公子何以知之？"</span>公子曰：<span class="quoted"><span class="dialogue quoted">"臣之客有能深得<a href="../entities/place.html#entity-赵" class="entity-link"><span class="place" title="地名">赵</span></a>王阴事者，<a href="../entities/place.html#entity-赵" class="entity-link"><span class="place" title="地名">赵</span></a>王所为，客辄以报臣，臣以此知之。"</span></span>是後<a href="../entities/place.html#entity-魏" class="entity-link"><span class="place" title="地名">魏</span></a>王畏公子之贤能，不敢任公子以国<a href="../entities/institution.html#entity-政" class="entity-link"><span class="institution" title="制度">政</span></a>。</p>

<h2>夷门侯嬴市井硃亥</h2>

<p><a href="#pn-4" id="pn-4" class="para-num" title="点击复制链接">4</a> <a href="../entities/place.html#entity-魏" class="entity-link"><span class="place" title="地名">魏</span></a>有隐士曰<a href="../entities/person.html#entity-侯嬴" class="entity-link"><span class="person" title="人名">侯嬴</span></a>，年七十，家贫，为<a href="../entities/place.html#entity-大梁" class="entity-link"><span class="place" title="地名">大梁</span></a>夷门监者。公子闻之，往请，欲厚遗之。不肯受，曰：<span class="quoted"><span class="dialogue quoted">"臣脩身絜行数十年，终不以监门困故而受公子财。"</span></span>公子於是乃置酒大会宾客。坐定，公子从<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑，虚左，自迎夷门侯生。侯生摄敝衣冠，直上载公子上坐，不让，欲以观公子。公子执辔愈恭。侯生又谓公子曰：<span class="quoted">"臣有客在市屠中，原枉<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑过之。"</span>公子引<a href="../entities/artifact.html#entity-车" class="entity-link"><span class="artifact" title="器物/书名">车</span></a>入巿，侯生下见其客硃亥，俾倪故久立，与其客语，微察公子。公子颜色愈和。当是时，<a href="../entities/place.html#entity-魏" class="entity-link"><span class="place" title="地名">魏</span></a>将相宗室宾客满堂，待公子举酒。巿人皆观公子执辔。从骑皆窃骂侯生。侯生视公子色终不变，乃谢客就<a href="../entities/artifact.html#entity-车" class="entity-link"><span class="artifact" title="器物/书名">车</span></a>。至家，公子引侯生坐上坐，遍赞宾客，宾客皆惊。酒酣，公子起，为寿侯生前。侯生因谓公子曰：<span class="quoted"><span class="dialogue quoted">"今日嬴之为公子亦足矣。嬴乃夷门抱关者也，而公子亲枉<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑，自迎嬴於众人广坐之中，不宜有所过，今公子故过之。然嬴欲就公子之名，故久立公子<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑巿中，过客以观公子，公子愈恭。巿人皆以嬴为小人，而以公子为长者能下士也。"</span></span>於是罢酒，侯生遂为上客。</p>

<p><a href="#pn-5" id="pn-5" class="para-num" title="点击复制链接">5</a> 侯生谓公子曰：<span class="quoted"><span class="dialogue quoted">"臣所过屠者硃亥，此子贤者，世莫能知，故隐屠间耳。"</span></span>公子往数请之，硃亥故不复谢，公子怪之。</p>

<h2>窃符救赵</h2>

<p><a href="#pn-6" id="pn-6" class="para-num" title="点击复制链接">6</a> <a href="../entities/person.html#entity-魏安釐王" class="entity-link"><span class="person" title="人名">魏安釐王</span></a>二十年，<a href="../entities/person.html#entity-秦昭王" class="entity-link"><span class="person" title="人名">秦昭王</span></a>已破赵<a href="../entities/place.html#entity-长平" class="entity-link"><span class="place" title="地名">长平</span></a>军，又进兵围<a href="../entities/place.html#entity-邯郸" class="entity-link"><span class="place" title="地名">邯郸</span></a>。公子姊为<a href="../entities/person.html#entity-赵惠文王" class="entity-link"><span class="person" title="人名">赵惠文王</span></a>弟<a href="../entities/person.html#entity-平原君" class="entity-link"><span class="person" title="人名">平原君</span></a>夫人，数遗<a href="../entities/place.html#entity-魏" class="entity-link"><span class="place" title="地名">魏</span></a>王及公子书，请救於<a href="../entities/place.html#entity-魏" class="entity-link"><span class="place" title="地名">魏</span></a>。<a href="../entities/place.html#entity-魏" class="entity-link"><span class="place" title="地名">魏</span></a>王使将军<a href="../entities/place.html#entity-晋" class="entity-link"><span class="place" title="地名">晋</span></a>鄙将十万众救<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-秦" class="entity-link"><span class="place" title="地名">秦</span></a>王使使者告<a href="../entities/place.html#entity-魏" class="entity-link"><span class="place" title="地名">魏</span></a>王曰：<span class="quoted"><span class="dialogue quoted">"吾攻<a href="../entities/place.html#entity-赵" class="entity-link"><span class="place" title="地名">赵</span></a>旦暮且下，而诸侯敢救者，已拔<a href="../entities/place.html#entity-赵" class="entity-link"><span class="place" title="地名">赵</span></a>，必移兵先击之。"</span></span><a href="../entities/place.html#entity-魏" class="entity-link"><span class="place" title="地名">魏</span></a>王恐，使人止<a href="../entities/place.html#entity-晋" class="entity-link"><span class="place" title="地名">晋</span></a>鄙，留军壁鄴，名为救<a href="../entities/place.html#entity-赵" class="entity-link"><span class="place" title="地名">赵</span></a>，实持两端以观望。<a href="../entities/person.html#entity-平原君" class="entity-link"><span class="person" title="人名">平原君</span></a>使者冠盖相属於<a href="../entities/place.html#entity-魏" class="entity-link"><span class="place" title="地名">魏</span></a>，让<a href="../entities/person.html#entity-信陵君" class="entity-link"><span class="person" title="人名">魏公子</span></a>曰：<span class="quoted"><span class="dialogue quoted">"胜所以自附为婚姻者，以公子之高义，为能急人之困。今<a href="../entities/place.html#entity-邯郸" class="entity-link"><span class="place" title="地名">邯郸</span></a>旦暮降<a href="../entities/place.html#entity-秦" class="entity-link"><span class="place" title="地名">秦</span></a>而<a href="../entities/place.html#entity-魏" class="entity-link"><span class="place" title="地名">魏</span></a>救不至，安在公子能急人之困也！且公子纵轻胜，弃之降<a href="../entities/place.html#entity-秦" class="entity-link"><span class="place" title="地名">秦</span></a>，独不怜公子姊邪？"</span></span>公子患之，数请<a href="../entities/place.html#entity-魏" class="entity-link"><span class="place" title="地名">魏</span></a>王，及宾客辩士说王万端。<a href="../entities/place.html#entity-魏" class="entity-link"><span class="place" title="地名">魏</span></a>王畏<a href="../entities/place.html#entity-秦" class="entity-link"><span class="place" title="地名">秦</span></a>，终不听公子。公子自度终不能得之於王，计不独生而令<a href="../entities/place.html#entity-赵" class="entity-link"><span class="place" title="地名">赵</span></a>亡，乃请宾客，约<a href="../entities/artifact.html#entity-车" class="entity-link"><span class="artifact" title="器物/书名">车</span></a>骑百馀乘，欲以客往赴<a href="../entities/place.html#entity-秦" class="entity-link"><span class="place" title="地名">秦</span></a>军，与<a href="../entities/place.html#entity-赵" class="entity-link"><span class="place" title="地名">赵</span></a>俱死。</p>

<p><a href="#pn-7" id="pn-7" class="para-num" title="点击复制链接">7</a> 行过夷门，见侯生，具告所以欲死<a href="../entities/place.html#entity-秦" class="entity-link"><span class="place" title="地名">秦</span></a>军状。辞决而行，侯生曰：<span class="quoted">"公子勉之矣，老臣不能从。"</span>公子行数里，心不快，曰：<span class="quoted"><span class="dialogue quoted">"吾所以待侯生者备矣，天下莫不闻，今吾且死而侯生曾无一言半辞送我，我岂有所失哉？"</span></span>复引<a href="../entities/artifact.html#entity-车" class="entity-link"><span class="artifact" title="器物/书名">车</span></a>还，问侯生。侯生笑曰：<span class="quoted">"臣固知公子之还也。"</span>曰：<span class="quoted"><span class="dialogue quoted">"公子喜士，名闻天下。今有难，无他端而欲赴<a href="../entities/place.html#entity-秦" class="entity-link"><span class="place" title="地名">秦</span></a>军，譬若以肉投馁虎，何功之有哉？尚安事客？然公子遇臣厚，公子往而臣不送，以是知公子恨之复返也。"</span></span>公子再拜，因问。侯生乃屏人间语，曰：<span class="quoted"><span class="dialogue quoted">"嬴闻<a href="../entities/place.html#entity-晋" class="entity-link"><span class="place" title="地名">晋</span></a>鄙之兵<a href="../entities/artifact.html#entity-符" class="entity-link"><span class="artifact" title="器物/书名">符</span></a>常在王卧内，而如姬最幸，出入王卧内，力能窃之。嬴闻如姬父为人所杀，如姬资之三年，自王以下欲求报其父仇，莫能得。如姬为公子泣，公子使客斩其仇头，敬进如姬。如姬之欲为公子死，无所辞，顾未有路耳。公子诚一开口请如姬，如姬必许诺，则得虎<a href="../entities/artifact.html#entity-符" class="entity-link"><span class="artifact" title="器物/书名">符</span></a>夺<a href="../entities/place.html#entity-晋" class="entity-link"><span class="place" title="地名">晋</span></a>鄙军，北救<a href="../entities/place.html#entity-赵" class="entity-link"><span class="place" title="地名">赵</span></a>而西卻<a href="../entities/place.html#entity-秦" class="entity-link"><span class="place" title="地名">秦</span></a>，此五霸之伐也。"</span></span>公子从其计，请如姬。如姬果盗<a href="../entities/place.html#entity-晋" class="entity-link"><span class="place" title="地名">晋</span></a>鄙兵<a href="../entities/artifact.html#entity-符" class="entity-link"><span class="artifact" title="器物/书名">符</span></a>与公子。</p>

<p><a href="#pn-8" id="pn-8" class="para-num" title="点击复制链接">8</a> 公子行，侯生曰：<span class="quoted"><span class="dialogue quoted">"将在外，主令有所不受，以便国家。公子即合<a href="../entities/artifact.html#entity-符" class="entity-link"><span class="artifact" title="器物/书名">符</span></a>，而<a href="../entities/place.html#entity-晋" class="entity-link"><span class="place" title="地名">晋</span></a>鄙不授公子兵而复请之，事必危矣。臣客屠者硃亥可与俱，此人力士。<a href="../entities/place.html#entity-晋" class="entity-link"><span class="place" title="地名">晋</span></a>鄙听，大善；不听，可使击之。"</span></span>於是公子泣。侯生曰：<span class="quoted">"公子畏死邪？何泣也？"</span>公子曰：<span class="quoted"><span class="dialogue quoted">"<a href="../entities/place.html#entity-晋" class="entity-link"><span class="place" title="地名">晋</span></a>鄙嚄唶宿将，往恐不听，必当杀之，是以泣耳，岂畏死哉？"</span></span>於是公子请硃亥。硃亥笑曰：<span class="quoted"><span class="dialogue quoted">"臣乃市井鼓刀屠者，而公子亲数存之，所以不报谢者，以为小<a href="../entities/institution.html#entity-礼" class="entity-link"><span class="institution" title="制度">礼</span></a>无所用。今公子有急，此乃臣效命之秋也。"</span></span>遂与公子俱。公子过谢侯生。侯生曰：<span class="quoted"><span class="dialogue quoted">"臣宜从，老不能。请数公子行日，以至<a href="../entities/place.html#entity-晋" class="entity-link"><span class="place" title="地名">晋</span></a>鄙军之日，北乡自刭，以送公子。"</span></span>公子遂行。</p>

<p><a href="#pn-9" id="pn-9" class="para-num" title="点击复制链接">9</a> 至鄴，矫<a href="../entities/place.html#entity-魏" class="entity-link"><span class="place" title="地名">魏</span></a>王令代<a href="../entities/place.html#entity-晋" class="entity-link"><span class="place" title="地名">晋</span></a>鄙。<a href="../entities/place.html#entity-晋" class="entity-link"><span class="place" title="地名">晋</span></a>鄙合<a href="../entities/artifact.html#entity-符" class="entity-link"><span class="artifact" title="器物/书名">符</span></a>，疑之，举手视公子曰：<span class="quoted"><span class="dialogue quoted">"今吾拥十万之众，屯於境上，国之重任，今单<a href="../entities/artifact.html#entity-车" class="entity-link"><span class="artifact" title="器物/书名">车</span></a>来<a href="../entities/place.html#entity-代" class="entity-link"><span class="place" title="地名">代</span></a>之，何如哉？"</span></span>欲无听。硃亥袖四十斤铁椎，椎杀<a href="../entities/place.html#entity-晋" class="entity-link"><span class="place" title="地名">晋</span></a>鄙，公子遂将<a href="../entities/place.html#entity-晋" class="entity-link"><span class="place" title="地名">晋</span></a>鄙军。勒兵下令军中曰：<span class="quoted"><span class="dialogue quoted">"父子俱在军中，父归；兄弟俱在军中，兄归；独子无兄弟，归养。"</span></span>得选兵八万人，进兵击<a href="../entities/place.html#entity-秦" class="entity-link"><span class="place" title="地名">秦</span></a>军。<a href="../entities/place.html#entity-秦" class="entity-link"><span class="place" title="地名">秦</span></a>军解去，遂救<a href="../entities/place.html#entity-邯郸" class="entity-link"><span class="place" title="地名">邯郸</span></a>，存<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>王及<a href="../entities/person.html#entity-平原君" class="entity-link"><span class="person" title="人名">平原君</span></a>自迎公子於界，<a href="../entities/person.html#entity-平原君" class="entity-link"><span class="person" title="人名">平原君</span></a>负籣矢为公子先引。<a href="../entities/place.html#entity-赵" class="entity-link"><span class="place" title="地名">赵</span></a>王再拜曰：<span class="quoted">"自古贤人未有及公子者也。"</span>当此之时，<a href="../entities/person.html#entity-平原君" class="entity-link"><span class="person" title="人名">平原君</span></a>不敢自比於人。公子与侯生决，至军，侯生果北乡自刭。</p>

<h2>留赵十年不归</h2>

<p><a href="#pn-10" id="pn-10" class="para-num" title="点击复制链接">10</a> <a href="../entities/place.html#entity-魏" class="entity-link"><span class="place" title="地名">魏</span></a>王怒公子之盗其兵<a href="../entities/artifact.html#entity-符" class="entity-link"><span class="artifact" title="器物/书名">符</span></a>，矫杀<a href="../entities/place.html#entity-晋" class="entity-link"><span class="place" title="地名">晋</span></a>鄙，公子亦自知也。已卻<a href="../entities/place.html#entity-秦" class="entity-link"><span class="place" title="地名">秦</span></a>存<a href="../entities/place.html#entity-赵" class="entity-link"><span class="place" title="地名">赵</span></a>，使将将其军归<a href="../entities/place.html#entity-魏" class="entity-link"><span class="place" title="地名">魏</span></a>，而公子独与客留<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>孝成王德公子之矫夺<a href="../entities/place.html#entity-晋" class="entity-link"><span class="place" title="地名">晋</span></a>鄙兵而存<a href="../entities/place.html#entity-赵" class="entity-link"><span class="place" title="地名">赵</span></a>，乃与<a href="../entities/person.html#entity-平原君" class="entity-link"><span class="person" title="人名">平原君</span></a>计，以五城封公子。公子闻之，意骄矜而有自功之色。客有说公子曰：<span class="quoted"><span class="dialogue quoted">"物有不可忘，或有不可不忘。夫人有德於公子，公子不可忘也；公子有德於人，原公子忘之也。且矫<a href="../entities/place.html#entity-魏" class="entity-link"><span class="place" title="地名">魏</span></a>王令，夺<a href="../entities/place.html#entity-晋" class="entity-link"><span class="place" title="地名">晋</span></a>鄙兵以救<a href="../entities/place.html#entity-赵" class="entity-link"><span class="place" title="地名">赵</span></a>，於<a href="../entities/place.html#entity-赵" class="entity-link"><span class="place" title="地名">赵</span></a>则有功矣，於<a href="../entities/place.html#entity-魏" class="entity-link"><span class="place" title="地名">魏</span></a>则未为忠臣也。公子乃自骄而功之，窃为公子不取也。"</span></span>於是公子立自责，似若无所容者。<a href="../entities/place.html#entity-赵" class="entity-link"><span class="place" title="地名">赵</span></a>王埽除自迎，执主人之<a href="../entities/institution.html#entity-礼" class="entity-link"><span class="institution" title="制度">礼</span></a>，引公子就西阶。公子侧行辞让，从东阶上。自言罪过，以负於<a href="../entities/place.html#entity-魏" class="entity-link"><span class="place" title="地名">魏</span></a>，无功於<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>王侍酒至暮，口不忍献五城，以公子退让也。公子竟留<a href="../entities/place.html#entity-赵" class="entity-link"><span class="place" title="地名">赵</span></a>。<a href="../entities/place.html#entity-赵" class="entity-link"><span class="place" title="地名">赵</span></a>王以鄗为公子汤沐邑，<a href="../entities/place.html#entity-魏" class="entity-link"><span class="place" title="地名">魏</span></a>亦复以<a href="../entities/place.html#entity-信陵" class="entity-link"><span class="place" title="地名">信陵</span></a>奉公子。公子留<a href="../entities/place.html#entity-赵" class="entity-link"><span class="place" title="地名">赵</span></a>。</p>

<p><a href="#pn-11" id="pn-11" class="para-num" title="点击复制链接">11</a> 公子闻<a href="../entities/place.html#entity-赵" class="entity-link"><span class="place" title="地名">赵</span></a>有处士毛公藏於博徒，<a href="../entities/place.html#entity-薛" class="entity-link"><span class="place" title="地名">薛</span></a>公藏於卖浆家，公子欲见两人，两人自匿不肯见公子。公子闻所在，乃间步往从此两人游，甚欢。<a href="../entities/person.html#entity-平原君" class="entity-link"><span class="person" title="人名">平原君</span></a>闻之，谓其夫人曰：<span class="quoted"><span class="dialogue quoted">"始吾闻夫人弟公子天下无双，今吾闻之，乃妄从博徒卖浆者游，公子妄人耳。"</span></span>夫人以告公子。公子乃谢夫人去，曰：<span class="quoted"><span class="dialogue quoted">"始吾闻<a href="../entities/person.html#entity-平原君" class="entity-link"><span class="person" title="人名">平原君</span></a>贤，故负<a href="../entities/place.html#entity-魏" class="entity-link"><span class="place" title="地名">魏</span></a>王而救<a href="../entities/place.html#entity-赵" class="entity-link"><span class="place" title="地名">赵</span></a>，以称<a href="../entities/person.html#entity-平原君" class="entity-link"><span class="person" title="人名">平原君</span></a>。<a href="../entities/person.html#entity-平原君" class="entity-link"><span class="person" title="人名">平原君</span></a>之游，徒豪举耳，不求士也。<a href="../entities/person.html#entity-无忌" class="entity-link"><span class="person" title="人名">无忌</span></a>自在<a href="../entities/place.html#entity-大梁" class="entity-link"><span class="place" title="地名">大梁</span></a>时，常闻此两人贤，至<a href="../entities/place.html#entity-赵" class="entity-link"><span class="place" title="地名">赵</span></a>，恐不得见。以<a href="../entities/person.html#entity-无忌" class="entity-link"><span class="person" title="人名">无忌</span></a>从之游，尚恐其不我欲也，今<a href="../entities/person.html#entity-平原君" class="entity-link"><span class="person" title="人名">平原君</span></a>乃以为羞，其不足从游。"</span></span>乃装为去。夫人具以语<a href="../entities/person.html#entity-平原君" class="entity-link"><span class="person" title="人名">平原君</span></a>。<a href="../entities/person.html#entity-平原君" class="entity-link"><span class="person" title="人名">平原君</span></a>乃免冠谢，固留公子。<a href="../entities/person.html#entity-平原君" class="entity-link"><span class="person" title="人名">平原君</span></a>门下闻之，半去<a href="../entities/person.html#entity-平原君" class="entity-link"><span class="person" title="人名">平原君</span></a>归公子，天下士复往归公子，公子倾<a href="../entities/person.html#entity-平原君" class="entity-link"><span class="person" title="人名">平原君</span></a>客。</p>

<p><a href="#pn-12" id="pn-12" class="para-num" title="点击复制链接">12</a> 公子留<a href="../entities/place.html#entity-赵" class="entity-link"><span class="place" title="地名">赵</span></a>十年不归。<a href="../entities/place.html#entity-秦" class="entity-link"><span class="place" title="地名">秦</span></a>闻公子在<a href="../entities/place.html#entity-赵" class="entity-link"><span class="place" title="地名">赵</span></a>，日夜出兵东伐<a href="../entities/place.html#entity-魏" class="entity-link"><span class="place" title="地名">魏</span></a>。<a href="../entities/place.html#entity-魏" class="entity-link"><span class="place" title="地名">魏</span></a>王患之，使使往请公子。公子恐其怒之，乃诫门下：<span class="quoted">"有敢为<a href="../entities/place.html#entity-魏" class="entity-link"><span class="place" title="地名">魏</span></a>王使通者，死。"</span>宾客皆背<a href="../entities/place.html#entity-魏" class="entity-link"><span class="place" title="地名">魏</span></a>之<a href="../entities/place.html#entity-赵" class="entity-link"><span class="place" title="地名">赵</span></a>，莫敢劝公子归。毛公、<a href="../entities/place.html#entity-薛" class="entity-link"><span class="place" title="地名">薛</span></a>公两人往见公子曰：<span class="quoted"><span class="dialogue quoted">"公子所以重於<a href="../entities/place.html#entity-赵" class="entity-link"><span class="place" title="地名">赵</span></a>，名闻诸侯者，徒以有<a href="../entities/place.html#entity-魏" class="entity-link"><span class="place" title="地名">魏</span></a>也。今<a href="../entities/place.html#entity-秦" class="entity-link"><span class="place" title="地名">秦</span></a>攻<a href="../entities/place.html#entity-魏" class="entity-link"><span class="place" title="地名">魏</span></a>，<a href="../entities/place.html#entity-魏" class="entity-link"><span class="place" title="地名">魏</span></a>急而公子不恤，使<a href="../entities/place.html#entity-秦" class="entity-link"><span class="place" title="地名">秦</span></a>破<a href="../entities/place.html#entity-大梁" class="entity-link"><span class="place" title="地名">大梁</span></a>而夷先王之宗庙，公子当何面目立天下乎？"</span></span>语未及卒，公子立变色，告<a href="../entities/artifact.html#entity-车" class="entity-link"><span class="artifact" title="器物/书名">车</span></a>趣驾归救<a href="../entities/place.html#entity-魏" class="entity-link"><span class="place" title="地名">魏</span></a>。</p>

<h2>率五国破秦</h2>

<p><a href="#pn-13" id="pn-13" class="para-num" title="点击复制链接">13</a> <a href="../entities/place.html#entity-魏" class="entity-link"><span class="place" title="地名">魏</span></a>王见公子，相与泣，而以<a href="../entities/official.html#entity-上将军" class="entity-link"><span class="official" title="官职">上将军</span></a>印授公子，公子遂将。<a href="../entities/person.html#entity-魏安釐王" class="entity-link"><span class="person" title="人名">魏安釐王</span></a>三十年，公子使使遍告诸侯。诸侯闻公子将，各遣将将兵救<a href="../entities/place.html#entity-魏" class="entity-link"><span class="place" title="地名">魏</span></a>。公子率五国之兵破<a href="../entities/place.html#entity-秦" class="entity-link"><span class="place" title="地名">秦</span></a>军於河外，走蒙骜。遂乘胜逐<a href="../entities/place.html#entity-秦" class="entity-link"><span class="place" title="地名">秦</span></a>军至<a href="../entities/place.html#entity-函谷关" class="entity-link"><span class="place" title="地名">函谷关</span></a>，抑<a href="../entities/place.html#entity-秦" class="entity-link"><span class="place" title="地名">秦</span></a>兵，<a href="../entities/place.html#entity-秦" class="entity-link"><span class="place" title="地名">秦</span></a>兵不敢出。当是时，公子威振天下，诸侯之客进兵法，公子皆名之，故世俗称<a href="../entities/person.html#entity-信陵君" class="entity-link"><span class="person" title="人名">魏公子</span></a>兵法。</p>

<h2>间毁病酒而卒</h2>

<p><a href="#pn-14" id="pn-14" class="para-num" title="点击复制链接">14</a> <a href="../entities/place.html#entity-秦" class="entity-link"><span class="place" title="地名">秦</span></a>王患之，乃行金万斤於<a href="../entities/place.html#entity-魏" class="entity-link"><span class="place" title="地名">魏</span></a>，求<a href="../entities/place.html#entity-晋" class="entity-link"><span class="place" title="地名">晋</span></a>鄙客，令毁公子於<a href="../entities/place.html#entity-魏" class="entity-link"><span class="place" title="地名">魏</span></a>王曰：<span class="quoted"><span class="dialogue quoted">"公子亡在外十年矣，今为<a href="../entities/place.html#entity-魏" class="entity-link"><span class="place" title="地名">魏</span></a>将，诸侯将皆属，诸侯徒闻<a href="../entities/person.html#entity-信陵君" class="entity-link"><span class="person" title="人名">魏公子</span></a>，不闻<a href="../entities/place.html#entity-魏" class="entity-link"><span class="place" title="地名">魏</span></a>王。公子亦欲因此时定南面而王，诸侯畏公子之威，方欲共立之。"</span></span><a href="../entities/place.html#entity-秦" class="entity-link"><span class="place" title="地名">秦</span></a>数使反间，伪贺公子得立为<a href="../entities/place.html#entity-魏" class="entity-link"><span class="place" title="地名">魏</span></a>王未也。<a href="../entities/place.html#entity-魏" class="entity-link"><span class="place" title="地名">魏</span></a>王日闻其毁，不能不信，後果使人<a href="../entities/place.html#entity-代" class="entity-link"><span class="place" title="地名">代</span></a>公子将。公子自知再以毁废，乃谢病不朝，与宾客为长夜饮，饮醇酒，多近妇女。日夜为乐饮者四岁，竟病酒而卒。其岁，<a href="../entities/person.html#entity-魏安釐王" class="entity-link"><span class="person" title="人名">魏安釐王</span></a>亦薨。</p>

<p><a href="#pn-15" id="pn-15" class="para-num" title="点击复制链接">15</a> <a href="../entities/place.html#entity-秦" class="entity-link"><span class="place" title="地名">秦</span></a>闻公子死，使蒙骜攻<a href="../entities/place.html#entity-魏" class="entity-link"><span class="place" title="地名">魏</span></a>，拔二十城，初置东郡。其後<a href="../entities/place.html#entity-秦" class="entity-link"><span class="place" title="地名">秦</span></a>稍蚕食<a href="../entities/place.html#entity-魏" class="entity-link"><span class="place" title="地名">魏</span></a>，十八岁而虏<a href="../entities/place.html#entity-魏" class="entity-link"><span class="place" title="地名">魏</span></a>王，屠<a href="../entities/place.html#entity-大梁" class="entity-link"><span class="place" title="地名">大梁</span></a>。</p>

<h2>高祖过大梁奉祠</h2>

<p><a href="#pn-16" id="pn-16" class="para-num" title="点击复制链接">16</a> 高祖始微少时，数闻公子贤。及即天子位，每过<a href="../entities/place.html#entity-大梁" class="entity-link"><span class="place" title="地名">大梁</span></a>，常祠公子。高祖十二年，从击黥布还，为公子置守冢五家，世世岁以四时奉祠公子。</p>


<h2>太史公曰</h2>

<blockquote>
吾过<a href="../entities/place.html#entity-大梁" class="entity-link"><span class="place" title="地名">大梁</span></a>之墟，求问其所谓夷门。夷门者，城之东门也。天下诸公子亦有喜士者矣，然<a href="../entities/person.html#entity-信陵君" class="entity-link"><span class="person" title="人名">信陵君</span></a>之接岩穴隐者，不耻下交，有以也。名冠诸侯，不虚耳。高祖每过之而令民奉祠不绝也。<br>
</blockquote>

<p><a href="#pn-17" id="pn-17" class="para-num" title="点击复制链接">17</a> <a href="../entities/place.html#entity-信陵" class="entity-link"><span class="place" title="地名">信陵</span></a>下士，邻国相倾。<br>
以公子故，不敢加兵。<br>
颇知硃亥，尽礼<a href="../entities/person.html#entity-侯嬴" class="entity-link"><span class="person" title="人名">侯嬴</span></a>。<br>
遂卻<a href="../entities/place.html#entity-晋" class="entity-link"><span class="place" title="地名">晋</span></a>鄙，终辞<a href="../entities/place.html#entity-赵" class="entity-link"><span class="place" title="地名">赵</span></a>城。<br>
毛、<a href="../entities/place.html#entity-薛" class="entity-link"><span class="place" title="地名">薛</span></a>见重，万古希声。</p>


<nav class="chapter-nav">
    <a href="../index.html" class="nav-home">回到主页</a>
    <a href="076_平原君虞卿列传.html" class="nav-prev">← 上一页</a>
    <a href="078_春申君列传.html" class="nav-next">下一页 →</a>
</nav>
</body>
</html>
