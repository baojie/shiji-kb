<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>077_魏公子列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="076_平原君虞卿列传.html" class="nav-prev">← 上一页</a>
    <a href="078_春申君列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 魏公子列传 <a href="../original_text/077_魏公子列传.txt" class="original-text-link">原文</a></h1>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">魏公子</span>无忌者，魏<span class="person" title="人名">昭王</span>子少子而<span class="person" title="人名">魏安釐王</span>异母弟也。<span class="person" title="人名">昭王</span>薨，<span class="person" title="人名">安釐王</span>即位，封公子为<span class="person" title="人名">信陵君</span>。是时<span class="person" title="人名">范睢</span>亡<span class="place" title="地名">魏</span>相<span class="place" title="地名">秦</span>，以怨<span class="place" title="地名">魏</span>齐故，<span class="place" title="地名">秦</span>兵围<span class="place" title="地名">大梁</span>，破<span class="place" title="地名">魏</span>华阳下军，走芒卯。<span class="place" title="地名">魏</span>王及公子患之。</p>

<p><a href="#pn-2" id="pn-2" class="para-num" title="点击复制链接">2</a> 公子为人仁而下士，士无贤不肖皆谦而<span class="institution" title="制度">礼</span>交之，不敢以其富贵骄士。士以此方数千里争往归之，致<span class="official" title="官职">食客</span>三千人。当是时，诸侯以公子贤，多客，不敢加兵谋<span class="place" title="地名">魏</span>十馀年。</p>

<p><a href="#pn-3" id="pn-3" class="para-num" title="点击复制链接">3</a> 公子与<span class="place" title="地名">魏</span>王博，而北境传举烽，言<span class="quoted">"<span class="place" title="地名">赵</span>寇至，且入界"</span>。<span class="place" title="地名">魏</span>王释博，欲召大臣谋。公子止王曰：<span class="quoted">"<span class="place" title="地名">赵</span>王田猎耳，非为寇也。"</span>复博如故。王恐，心不在博。居顷，复从北方来传言曰：<span class="quoted">"<span class="place" title="地名">赵</span>王猎耳，非为寇也。"</span><span class="place" title="地名">魏</span>王大惊，曰：<span class="quoted">"公子何以知之？"</span>公子曰：<span class="quoted">"臣之客有能深得<span class="place" title="地名">赵</span>王阴事者，<span class="place" title="地名">赵</span>王所为，客辄以报臣，臣以此知之。"</span>是後<span class="place" title="地名">魏</span>王畏公子之贤能，不敢任公子以国<span class="institution" title="制度">政</span>。</p>

<p><a href="#pn-4" id="pn-4" class="para-num" title="点击复制链接">4</a> <span class="place" title="地名">魏</span>有隐士曰<span class="person" title="人名">侯嬴</span>，年七十，家贫，为<span class="place" title="地名">大梁</span>夷门监者。公子闻之，往请，欲厚遗之。不肯受，曰：<span class="quoted">"臣脩身絜行数十年，终不以监门困故而受公子财。"</span>公子於是乃置酒大会宾客。坐定，公子从<span class="artifact" title="器物/书名">车</span>骑，虚左，自迎夷门侯生。侯生摄敝衣冠，直上载公子上坐，不让，欲以观公子。公子执辔愈恭。侯生又谓公子曰：<span class="quoted">"臣有客在市屠中，原枉<span class="artifact" title="器物/书名">车</span>骑过之。"</span>公子引<span class="artifact" title="器物/书名">车</span>入巿，侯生下见其客硃亥，俾倪故久立，与其客语，微察公子。公子颜色愈和。当是时，<span class="place" title="地名">魏</span>将相宗室宾客满堂，待公子举酒。巿人皆观公子执辔。从骑皆窃骂侯生。侯生视公子色终不变，乃谢客就<span class="artifact" title="器物/书名">车</span>。至家，公子引侯生坐上坐，遍赞宾客，宾客皆惊。酒酣，公子起，为寿侯生前。侯生因谓公子曰：<span class="quoted">"今日嬴之为公子亦足矣。嬴乃夷门抱关者也，而公子亲枉<span class="artifact" title="器物/书名">车</span>骑，自迎嬴於众人广坐之中，不宜有所过，今公子故过之。然嬴欲就公子之名，故久立公子<span class="artifact" title="器物/书名">车</span>骑巿中，过客以观公子，公子愈恭。巿人皆以嬴为小人，而以公子为长者能下士也。"</span>於是罢酒，侯生遂为上客。</p>

<p><a href="#pn-5" id="pn-5" class="para-num" title="点击复制链接">5</a> 侯生谓公子曰：<span class="quoted">"臣所过屠者硃亥，此子贤者，世莫能知，故隐屠间耳。"</span>公子往数请之，硃亥故不复谢，公子怪之。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">魏安釐王</span>二十年，<span class="person" title="人名">秦昭王</span>已破赵<span class="place" title="地名">长平</span>军，又进兵围<span class="place" title="地名">邯郸</span>。公子姊为<span class="person" title="人名">赵惠文王</span>弟<span class="person" title="人名">平原君</span>夫人，数遗<span class="place" title="地名">魏</span>王及公子书，请救於<span class="place" title="地名">魏</span>。<span class="place" title="地名">魏</span>王使将军<span class="place" title="地名">晋</span>鄙将十万众救<span class="place" title="地名">赵</span>。<span class="place" title="地名">秦</span>王使使者告<span class="place" title="地名">魏</span>王曰：<span class="quoted">"吾攻<span class="place" title="地名">赵</span>旦暮且下，而诸侯敢救者，已拔<span class="place" title="地名">赵</span>，必移兵先击之。"</span><span class="place" title="地名">魏</span>王恐，使人止<span class="place" title="地名">晋</span>鄙，留军壁鄴，名为救<span class="place" title="地名">赵</span>，实持两端以观望。<span class="person" title="人名">平原君</span>使者冠盖相属於<span class="place" title="地名">魏</span>，让<span class="person" title="人名">魏公子</span>曰：<span class="quoted">"胜所以自附为婚姻者，以公子之高义，为能急人之困。今<span class="place" title="地名">邯郸</span>旦暮降<span class="place" title="地名">秦</span>而<span class="place" title="地名">魏</span>救不至，安在公子能急人之困也！且公子纵轻胜，弃之降<span class="place" title="地名">秦</span>，独不怜公子姊邪？"</span>公子患之，数请<span class="place" title="地名">魏</span>王，及宾客辩士说王万端。<span class="place" title="地名">魏</span>王畏<span class="place" title="地名">秦</span>，终不听公子。公子自度终不能得之於王，计不独生而令<span class="place" title="地名">赵</span>亡，乃请宾客，约<span class="artifact" title="器物/书名">车</span>骑百馀乘，欲以客往赴<span class="place" title="地名">秦</span>军，与<span class="place" title="地名">赵</span>俱死。</p>

<p><a href="#pn-7" id="pn-7" class="para-num" title="点击复制链接">7</a> 行过夷门，见侯生，具告所以欲死<span class="place" title="地名">秦</span>军状。辞决而行，侯生曰：<span class="quoted">"公子勉之矣，老臣不能从。"</span>公子行数里，心不快，曰：<span class="quoted">"吾所以待侯生者备矣，天下莫不闻，今吾且死而侯生曾无一言半辞送我，我岂有所失哉？"</span>复引<span class="artifact" title="器物/书名">车</span>还，问侯生。侯生笑曰：<span class="quoted">"臣固知公子之还也。"</span>曰：<span class="quoted">"公子喜士，名闻天下。今有难，无他端而欲赴<span class="place" title="地名">秦</span>军，譬若以肉投馁虎，何功之有哉？尚安事客？然公子遇臣厚，公子往而臣不送，以是知公子恨之复返也。"</span>公子再拜，因问。侯生乃屏人间语，曰：<span class="quoted">"嬴闻<span class="place" title="地名">晋</span>鄙之兵<span class="artifact" title="器物/书名">符</span>常在王卧内，而如姬最幸，出入王卧内，力能窃之。嬴闻如姬父为人所杀，如姬资之三年，自王以下欲求报其父仇，莫能得。如姬为公子泣，公子使客斩其仇头，敬进如姬。如姬之欲为公子死，无所辞，顾未有路耳。公子诚一开口请如姬，如姬必许诺，则得虎<span class="artifact" title="器物/书名">符</span>夺<span class="place" title="地名">晋</span>鄙军，北救<span class="place" title="地名">赵</span>而西卻<span class="place" title="地名">秦</span>，此五霸之伐也。"</span>公子从其计，请如姬。如姬果盗<span class="place" title="地名">晋</span>鄙兵<span class="artifact" title="器物/书名">符</span>与公子。</p>

<p><a href="#pn-8" id="pn-8" class="para-num" title="点击复制链接">8</a> 公子行，侯生曰：<span class="quoted">"将在外，主令有所不受，以便国家。公子即合<span class="artifact" title="器物/书名">符</span>，而<span class="place" title="地名">晋</span>鄙不授公子兵而复请之，事必危矣。臣客屠者硃亥可与俱，此人力士。<span class="place" title="地名">晋</span>鄙听，大善；不听，可使击之。"</span>於是公子泣。侯生曰：<span class="quoted">"公子畏死邪？何泣也？"</span>公子曰：<span class="quoted">"<span class="place" title="地名">晋</span>鄙嚄唶宿将，往恐不听，必当杀之，是以泣耳，岂畏死哉？"</span>於是公子请硃亥。硃亥笑曰：<span class="quoted">"臣乃市井鼓刀屠者，而公子亲数存之，所以不报谢者，以为小<span class="institution" title="制度">礼</span>无所用。今公子有急，此乃臣效命之秋也。"</span>遂与公子俱。公子过谢侯生。侯生曰：<span class="quoted">"臣宜从，老不能。请数公子行日，以至<span class="place" title="地名">晋</span>鄙军之日，北乡自刭，以送公子。"</span>公子遂行。</p>

<p><a href="#pn-9" id="pn-9" class="para-num" title="点击复制链接">9</a> 至鄴，矫<span class="place" title="地名">魏</span>王令代<span class="place" title="地名">晋</span>鄙。<span class="place" title="地名">晋</span>鄙合<span class="artifact" title="器物/书名">符</span>，疑之，举手视公子曰：<span class="quoted">"今吾拥十万之众，屯於境上，国之重任，今单<span class="artifact" title="器物/书名">车</span>来<span class="place" title="地名">代</span>之，何如哉？"</span>欲无听。硃亥袖四十斤铁椎，椎杀<span class="place" title="地名">晋</span>鄙，公子遂将<span class="place" title="地名">晋</span>鄙军。勒兵下令军中曰：<span class="quoted">"父子俱在军中，父归；兄弟俱在军中，兄归；独子无兄弟，归养。"</span>得选兵八万人，进兵击<span class="place" title="地名">秦</span>军。<span class="place" title="地名">秦</span>军解去，遂救<span class="place" title="地名">邯郸</span>，存<span class="place" title="地名">赵</span>。<span class="place" title="地名">赵</span>王及<span class="person" title="人名">平原君</span>自迎公子於界，<span class="person" title="人名">平原君</span>负籣矢为公子先引。<span class="place" title="地名">赵</span>王再拜曰：<span class="quoted">"自古贤人未有及公子者也。"</span>当此之时，<span class="person" title="人名">平原君</span>不敢自比於人。公子与侯生决，至军，侯生果北乡自刭。</p>

<p><a href="#pn-10" id="pn-10" class="para-num" title="点击复制链接">10</a> <span class="place" title="地名">魏</span>王怒公子之盗其兵<span class="artifact" title="器物/书名">符</span>，矫杀<span class="place" title="地名">晋</span>鄙，公子亦自知也。已卻<span class="place" title="地名">秦</span>存<span class="place" title="地名">赵</span>，使将将其军归<span class="place" title="地名">魏</span>，而公子独与客留<span class="place" title="地名">赵</span>。<span class="place" title="地名">赵</span>孝成王德公子之矫夺<span class="place" title="地名">晋</span>鄙兵而存<span class="place" title="地名">赵</span>，乃与<span class="person" title="人名">平原君</span>计，以五城封公子。公子闻之，意骄矜而有自功之色。客有说公子曰：<span class="quoted">"物有不可忘，或有不可不忘。夫人有德於公子，公子不可忘也；公子有德於人，原公子忘之也。且矫<span class="place" title="地名">魏</span>王令，夺<span class="place" title="地名">晋</span>鄙兵以救<span class="place" title="地名">赵</span>，於<span class="place" title="地名">赵</span>则有功矣，於<span class="place" title="地名">魏</span>则未为忠臣也。公子乃自骄而功之，窃为公子不取也。"</span>於是公子立自责，似若无所容者。<span class="place" title="地名">赵</span>王埽除自迎，执主人之<span class="institution" title="制度">礼</span>，引公子就西阶。公子侧行辞让，从东阶上。自言罪过，以负於<span class="place" title="地名">魏</span>，无功於<span class="place" title="地名">赵</span>。<span class="place" title="地名">赵</span>王侍酒至暮，口不忍献五城，以公子退让也。公子竟留<span class="place" title="地名">赵</span>。<span class="place" title="地名">赵</span>王以鄗为公子汤沐邑，<span class="place" title="地名">魏</span>亦复以<span class="place" title="地名">信陵</span>奉公子。公子留<span class="place" title="地名">赵</span>。</p>

<p><a href="#pn-11" id="pn-11" class="para-num" title="点击复制链接">11</a> 公子闻<span class="place" title="地名">赵</span>有处士毛公藏於博徒，<span class="place" title="地名">薛</span>公藏於卖浆家，公子欲见两人，两人自匿不肯见公子。公子闻所在，乃间步往从此两人游，甚欢。<span class="person" title="人名">平原君</span>闻之，谓其夫人曰：<span class="quoted">"始吾闻夫人弟公子天下无双，今吾闻之，乃妄从博徒卖浆者游，公子妄人耳。"</span>夫人以告公子。公子乃谢夫人去，曰：<span class="quoted">"始吾闻<span class="person" title="人名">平原君</span>贤，故负<span class="place" title="地名">魏</span>王而救<span class="place" title="地名">赵</span>，以称<span class="person" title="人名">平原君</span>。<span class="person" title="人名">平原君</span>之游，徒豪举耳，不求士也。<span class="person" title="人名">无忌</span>自在<span class="place" title="地名">大梁</span>时，常闻此两人贤，至<span class="place" title="地名">赵</span>，恐不得见。以<span class="person" title="人名">无忌</span>从之游，尚恐其不我欲也，今<span class="person" title="人名">平原君</span>乃以为羞，其不足从游。"</span>乃装为去。夫人具以语<span class="person" title="人名">平原君</span>。<span class="person" title="人名">平原君</span>乃免冠谢，固留公子。<span class="person" title="人名">平原君</span>门下闻之，半去<span class="person" title="人名">平原君</span>归公子，天下士复往归公子，公子倾<span class="person" title="人名">平原君</span>客。</p>

<p><a href="#pn-12" id="pn-12" class="para-num" title="点击复制链接">12</a> 公子留<span class="place" title="地名">赵</span>十年不归。<span class="place" title="地名">秦</span>闻公子在<span class="place" title="地名">赵</span>，日夜出兵东伐<span class="place" title="地名">魏</span>。<span class="place" title="地名">魏</span>王患之，使使往请公子。公子恐其怒之，乃诫门下：<span class="quoted">"有敢为<span class="place" title="地名">魏</span>王使通者，死。"</span>宾客皆背<span class="place" title="地名">魏</span>之<span class="place" title="地名">赵</span>，莫敢劝公子归。毛公、<span class="place" title="地名">薛</span>公两人往见公子曰：<span class="quoted">"公子所以重於<span class="place" title="地名">赵</span>，名闻诸侯者，徒以有<span class="place" title="地名">魏</span>也。今<span class="place" title="地名">秦</span>攻<span class="place" title="地名">魏</span>，<span class="place" title="地名">魏</span>急而公子不恤，使<span class="place" title="地名">秦</span>破<span class="place" title="地名">大梁</span>而夷先王之宗庙，公子当何面目立天下乎？"</span>语未及卒，公子立变色，告<span class="artifact" title="器物/书名">车</span>趣驾归救<span class="place" title="地名">魏</span>。</p>

<p><a href="#pn-13" id="pn-13" class="para-num" title="点击复制链接">13</a> <span class="place" title="地名">魏</span>王见公子，相与泣，而以<span class="official" title="官职">上将军</span>印授公子，公子遂将。<span class="person" title="人名">魏安釐王</span>三十年，公子使使遍告诸侯。诸侯闻公子将，各遣将将兵救<span class="place" title="地名">魏</span>。公子率五国之兵破<span class="place" title="地名">秦</span>军於河外，走蒙骜。遂乘胜逐<span class="place" title="地名">秦</span>军至<span class="place" title="地名">函谷关</span>，抑<span class="place" title="地名">秦</span>兵，<span class="place" title="地名">秦</span>兵不敢出。当是时，公子威振天下，诸侯之客进兵法，公子皆名之，故世俗称<span class="person" title="人名">魏公子</span>兵法。</p>

<p><a href="#pn-14" id="pn-14" class="para-num" title="点击复制链接">14</a> <span class="place" title="地名">秦</span>王患之，乃行金万斤於<span class="place" title="地名">魏</span>，求<span class="place" title="地名">晋</span>鄙客，令毁公子於<span class="place" title="地名">魏</span>王曰：<span class="quoted">"公子亡在外十年矣，今为<span class="place" title="地名">魏</span>将，诸侯将皆属，诸侯徒闻<span class="person" title="人名">魏公子</span>，不闻<span class="place" title="地名">魏</span>王。公子亦欲因此时定南面而王，诸侯畏公子之威，方欲共立之。"</span><span class="place" title="地名">秦</span>数使反间，伪贺公子得立为<span class="place" title="地名">魏</span>王未也。<span class="place" title="地名">魏</span>王日闻其毁，不能不信，後果使人<span class="place" title="地名">代</span>公子将。公子自知再以毁废，乃谢病不朝，与宾客为长夜饮，饮醇酒，多近妇女。日夜为乐饮者四岁，竟病酒而卒。其岁，<span class="person" title="人名">魏安釐王</span>亦薨。</p>

<p><a href="#pn-15" id="pn-15" class="para-num" title="点击复制链接">15</a> <span class="place" title="地名">秦</span>闻公子死，使蒙骜攻<span class="place" title="地名">魏</span>，拔二十城，初置东郡。其後<span class="place" title="地名">秦</span>稍蚕食<span class="place" title="地名">魏</span>，十八岁而虏<span class="place" title="地名">魏</span>王，屠<span class="place" title="地名">大梁</span>。</p>

<p><a href="#pn-16" id="pn-16" class="para-num" title="点击复制链接">16</a> 高祖始微少时，数闻公子贤。及即天子位，每过<span class="place" title="地名">大梁</span>，常祠公子。高祖十二年，从击黥布还，为公子置守冢五家，世世岁以四时奉祠公子。</p>


<h2>太史公曰</h2>

<blockquote>
[NOTE] 吾过<span class="place" title="地名">大梁</span>之墟，求问其所谓夷门。夷门者，城之东门也。天下诸公子亦有喜士者矣，然<span class="person" title="人名">信陵君</span>之接岩穴隐者，不耻下交，有以也。名冠诸侯，不虚耳。高祖每过之而令民奉祠不绝也。<br>
</blockquote>

<p><a href="#pn-17" id="pn-17" class="para-num" title="点击复制链接">17</a> <span class="place" title="地名">信陵</span>下士，邻国相倾。以公子故，不敢加兵。颇知硃亥，尽礼<span class="person" title="人名">侯嬴</span>。遂卻<span class="place" title="地名">晋</span>鄙，终辞<span class="place" title="地名">赵</span>城。毛、<span class="place" title="地名">薛</span>见重，万古希声。</p>


<nav class="chapter-nav">
    <a href="../index.html" class="nav-home">回到主页</a>
    <a href="076_平原君虞卿列传.html" class="nav-prev">← 上一页</a>
    <a href="078_春申君列传.html" class="nav-next">下一页 →</a>
</nav>
</body>
</html>
