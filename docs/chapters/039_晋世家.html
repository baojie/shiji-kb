<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>039_晋世家.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="038_宋微子世家.html" class="nav-prev">← 上一页</a>
    <a href="040_楚世家.html" class="nav-next">下一页 →</a>
</nav>
<h1>039 晋世家 <a href="../original_text/039_晋世家.txt" class="original-text-link">原文</a></h1>

<h2>标题</h2>
<p>晋世家</p>


<h2>唐叔虞受封</h2>

<p><a href="#pn-1.1" id="pn-1.1" class="para-num" title="点击复制链接">1.1</a> 晋唐叔虞者，周武王子而成王弟。初，武王与叔虞母会时，梦天谓武王曰：<span class="quoted">"余命女生子，名虞，余与之唐。"</span>及生子，文在其手曰<span class="quoted">"虞"</span>，故遂因命之曰虞。</p>


<h2>桐叶封弟与早期世系</h2>

<p><a href="#pn-2.2" id="pn-2.2" class="para-num" title="点击复制链接">2.2</a> 武王崩，成王立，唐有乱，周公诛灭唐。成王与叔虞戏，削桐叶为珪以与叔虞，曰：<span class="quoted">"以此封若。"</span>史佚因请择日立叔虞。成王曰：<span class="quoted">"吾与之戏耳。"</span>史佚曰：<span class="dialogue quoted">"天子无戏言。言则史书之，礼成之，乐歌之。"</span>於是遂封叔虞於唐。唐在河、汾之东，方百里，故曰唐叔虞。姓姬氏，字子于。</p>

<p><a href="#pn-2.3" id="pn-2.3" class="para-num" title="点击复制链接">2.3</a> 唐叔子燮，是为晋侯。晋侯子宁族，是为武侯。武侯之子服人，是为成侯。成侯子福，是为厉侯。厉侯之子宜臼，是为靖侯。靖侯已来，年纪可推。自唐叔至靖侯五世，无其年数。</p>


<h2>靖侯时周厉王乱</h2>

<p><a href="#pn-3.4" id="pn-3.4" class="para-num" title="点击复制链接">3.4</a> 靖侯十七年，周厉王迷惑暴虐，国人作乱，厉王出奔于彘，大臣行政，故曰<span class="quoted">"共和"</span>。</p>


<h2>釐侯至穆侯命子</h2>

<p><a href="#pn-4.5" id="pn-4.5" class="para-num" title="点击复制链接">4.5</a> 十八年，靖侯卒，子釐侯司徒立。釐侯十四年，周宣王初立。十八年，釐侯卒，子献侯籍立。献侯十一年卒，子穆侯费王立。</p>

<p><a href="#pn-4.6" id="pn-4.6" class="para-num" title="点击复制链接">4.6</a> 穆侯四年，取齐女姜氏为夫人。七年，伐条。生太子仇。十年，伐千亩，有功。生少子，名曰成师。晋人师服曰：<span class="dialogue quoted">"异哉，君之命子也！太子曰仇，仇者雠也。少子曰成师，成师大号，成之者也。名，自命也；物，自定也。今適庶名反逆，此後晋其能毋乱乎？"</span></p>


<h2>穆侯卒殇叔自立</h2>

<p><a href="#pn-5.7" id="pn-5.7" class="para-num" title="点击复制链接">5.7</a> 二十七年，穆侯卒，弟殇叔自立，太子仇出奔。殇叔三年，周宣王崩。四年，穆侯太子仇率其徒袭殇叔而立，是为文侯。</p>


<h2>文侯时周东徙</h2>

<p><a href="#pn-6.8" id="pn-6.8" class="para-num" title="点击复制链接">6.8</a> 文侯十年，周幽王无道，犬戎杀幽王，周东徙。而秦襄公始列为诸侯。</p>


<h2>昭侯封曲沃桓叔</h2>

<p><a href="#pn-7.9" id="pn-7.9" class="para-num" title="点击复制链接">7.9</a> 三十五年，文侯仇卒，子昭侯伯立。</p>

<p><a href="#pn-8.10" id="pn-8.10" class="para-num" title="点击复制链接">8.10</a> 昭侯<span class="time" title="时间">元年</span>，封文侯弟成师于曲沃。曲沃邑大於翼。翼，晋君都邑也。成师封曲沃，号为桓叔。靖侯庶孙栾宾相桓叔。桓叔是时年五十八矣，好德，晋国之众皆附焉。君子曰：<span class="dialogue quoted">"晋之乱其在曲沃矣。末大於本而得民心，不乱何待！"</span></p>


<h2>曲沃攻晋与孝侯鄂侯</h2>

<p><a href="#pn-9.11" id="pn-9.11" class="para-num" title="点击复制链接">9.11</a> 七年，晋大臣潘父弑其君昭侯而迎曲沃桓叔。桓叔欲入晋，晋人发兵攻桓叔。桓叔败，还归曲沃。晋人共立昭侯子平为君，是为孝侯。诛潘父。</p>

<p><a href="#pn-10.12" id="pn-10.12" class="para-num" title="点击复制链接">10.12</a> 孝侯八年，曲沃桓叔卒，子鳝代桓叔，是为曲沃庄伯。孝侯十五年，曲沃庄伯弑其君晋孝侯于翼。晋人攻曲沃庄伯，庄伯复入曲沃。晋人复立孝侯子郄为君，是为鄂侯。</p>


<h2>鄂侯至哀侯</h2>

<p><a href="#pn-11.13" id="pn-11.13" class="para-num" title="点击复制链接">11.13</a> 鄂侯二年，鲁隐公初立。</p>

<p><a href="#pn-12.14" id="pn-12.14" class="para-num" title="点击复制链接">12.14</a> 鄂侯六年卒。曲沃庄伯闻晋鄂侯卒，乃兴兵伐晋。周平王使虢公将兵伐曲沃庄伯，庄伯走保曲沃。晋人共立鄂侯子光，是为哀侯。</p>


<h2>小子侯被杀</h2>

<p><a href="#pn-13.15" id="pn-13.15" class="para-num" title="点击复制链接">13.15</a> 哀侯二年曲沃庄伯卒，子称代庄伯立，是为曲沃武公。哀侯六年，鲁弑其君隐公。哀侯八年，晋侵陉廷。陉廷与曲沃武公谋，九年，伐晋于汾旁，虏哀侯。晋人乃立哀侯子小子为君，是为小子侯。</p>

<p><a href="#pn-14.16" id="pn-14.16" class="para-num" title="点击复制链接">14.16</a> 小子<span class="time" title="时间">元年</span>，曲沃武公使韩万杀所虏晋哀侯。曲沃益彊，晋无如之何。</p>


<h2>武公灭晋侯缗</h2>

<p><a href="#pn-15.17" id="pn-15.17" class="para-num" title="点击复制链接">15.17</a> 晋小子之四年，曲沃武公诱召晋小子杀之。周桓王使虢仲伐曲沃武公，武公入于曲沃，乃立晋哀侯弟缗为晋侯。</p>

<p><a href="#pn-16.18" id="pn-16.18" class="para-num" title="点击复制链接">16.18</a> 晋侯缗四年，宋执郑祭仲而立突为郑君。晋侯十九年，齐人管至父弑其君襄公。</p>


<h2>曲沃武公并晋</h2>

<p><a href="#pn-17.19" id="pn-17.19" class="para-num" title="点击复制链接">17.19</a> 晋侯二十八年，齐桓公始霸。曲沃武公伐晋侯缗，灭之，尽以其宝器赂献于周釐王。釐王命曲沃武公为晋君，列为诸侯，於是尽并晋地而有之。</p>


<h2>武公始都晋国</h2>

<p><a href="#pn-18.20" id="pn-18.20" class="para-num" title="点击复制链接">18.20</a> 曲沃武公已即位三十七年矣，更号曰晋武公。晋武公始都晋国，前即位曲沃，通年三十八年。</p>

<p><a href="#pn-19.21" id="pn-19.21" class="para-num" title="点击复制链接">19.21</a> 武公称者，先晋穆侯曾孙也，曲沃桓叔孙也。桓叔者，始封曲沃。武公，庄伯子也。自桓叔初封曲沃以至武公灭晋也，凡六十七岁，而卒代晋为诸侯。武公代晋二岁，卒。与曲沃通年，即位凡三十九年而卒。子献公诡诸立。</p>


<h2>献公伐骊戎</h2>

<p><a href="#pn-20.22" id="pn-20.22" class="para-num" title="点击复制链接">20.22</a> 献公<span class="time" title="时间">元年</span>，周惠王弟穨攻惠王，惠王出奔，居郑之栎邑。</p>

<p><a href="#pn-20.23" id="pn-20.23" class="para-num" title="点击复制链接">20.23</a> 五年，伐骊戎，得骊姬、骊姬弟，俱爱幸之。</p>


<h2>士蔿杀群公子</h2>

<p><a href="#pn-21.24" id="pn-21.24" class="para-num" title="点击复制链接">21.24</a> 八年，士蔿说公曰：<span class="quoted">"故晋之群公子多，不诛，乱且起。"</span>乃使尽杀诸公子，而城聚都之，命曰绛，始都绛。九年，晋群公子既亡奔虢，虢以其故再伐晋，弗克。十年，晋欲伐虢，士蔿曰：<span class="quoted">"且待其乱。"</span></p>


<h2>骊姬生奚齐与太子外居</h2>

<p><a href="#pn-22.25" id="pn-22.25" class="para-num" title="点击复制链接">22.25</a> 十二年，骊姬生奚齐。献公有意废太子，乃曰：<span class="dialogue quoted">"曲沃吾先祖宗庙所在，而蒲边秦，屈边翟，不使诸子居之，我惧焉。"</span>於是使太子申生居曲沃，公子重耳居蒲，公子夷吾居屈。献公与骊姬子奚齐居绛。晋国以此知太子不立也。太子申生，其母齐桓公女也，曰齐姜，早死。申生同母女弟为秦穆公夫人。重耳母，翟之狐氏女也。夷吾母，重耳母女弟也。献公子八人，而太子申生、重耳、夷吾皆有贤行。及得骊姬，乃远此三子。</p>


<h2>献公作二军灭霍魏耿</h2>

<p><a href="#pn-23.26" id="pn-23.26" class="para-num" title="点击复制链接">23.26</a> 十六年，晋献公作二军。公将上军，太子申生将下军，赵夙御戎，毕万为右，伐灭霍，灭魏，灭耿。还，为太子城曲沃，赐赵夙耿，赐毕万魏，以为大夫。士蔿曰：<span class="dialogue quoted">"太子不得立矣。分之都城，而位以卿，先为之极，又安得立！不如逃之，无使罪至。为吴太伯，不亦可乎，犹有令名。"</span>太子不从。卜偃曰：<span class="quoted">"毕万之後必大。"</span>万，盈数也；魏，大名也。以是始赏，天开之矣。天子曰兆民，诸侯曰万民，今命之大，以从盈数，其必有众。<span class="dialogue quoted">"初，毕万卜仕於晋国，遇屯之比。辛廖占之曰："</span>吉。<span class="dialogue quoted">"屯固比入，吉孰大焉。其後必蕃昌。"</span></p>


<h2>太子申生帅师伐东山</h2>

<p><a href="#pn-24.27" id="pn-24.27" class="para-num" title="点击复制链接">24.27</a> 十七年，晋侯使太子申生伐东山。里克谏献公曰：<span class="dialogue quoted">"太子奉冢祀社稷之粢盛，以朝夕视君膳者也，故曰冢子。君行则守，有守则从，从曰抚军，守曰监国，古之制也。夫率师，专行谋也；誓军旅，君与国政之所图也：非太子之事也。师在制命而已，禀命则不威，专命则不孝，故君之嗣適不可以帅师。君失其官，率师不威，将安用之？"</span>公曰：<span class="quoted">"寡人有子，未知其太子谁立。"</span>里克不对而退，见太子。太子曰：<span class="quoted">"吾其废乎？"</span>里克曰：<span class="quoted">"太子勉之！教以军旅，"</span>不共是惧，何故废乎？且子惧不孝，毋惧不得立。修己而不责人，则免於难。"太子帅师，公衣之偏衣，佩之金玦。里克谢病，不从太子。太子遂伐东山。</p>


<h2>假道伐虢</h2>

<p><a href="#pn-25.28" id="pn-25.28" class="para-num" title="点击复制链接">25.28</a> 十九年，献公曰：<span class="dialogue quoted">"始吾先君庄伯、武公之诛晋乱，而虢常助晋伐我，又匿晋亡公子，果为乱。弗诛，後遗子孙忧。"</span>乃使荀息以屈产之乘假道於虞。虞假道，遂伐虢，取其下阳以归。</p>


<h2>骊姬谋废太子</h2>

<p><a href="#pn-26.29" id="pn-26.29" class="para-num" title="点击复制链接">26.29</a> 献公私谓骊姬曰：<span class="quoted">"吾欲废太子，以奚齐代之。"</span>骊姬泣曰：<span class="dialogue quoted">"太子之立，诸侯皆已知之，而数将兵，百姓附之，柰何以贱妾之故废適立庶？君必行之，妾自杀也。"</span>骊姬详誉太子，而阴令人谮恶太子，而欲立其子。</p>


<h2>骊姬设毒害太子申生自杀</h2>

<p><a href="#pn-27.30" id="pn-27.30" class="para-num" title="点击复制链接">27.30</a> 二十一年，骊姬谓太子曰：<span class="dialogue quoted">"君梦见齐姜，太子速祭曲沃，归釐於君。"</span>太子於是祭其母齐姜於曲沃，上其荐胙於献公。献公时出猎，置胙於宫中。骊姬使人置毒药胙中。居二日，献公从猎来还，宰人上胙献公，献公欲飨之。骊姬从旁止之，曰：<span class="quoted">"胙所从来远，宜试之。"</span>祭地，地坟；与犬，犬死；与小臣，小臣死。骊姬泣曰：<span class="dialogue quoted">"太子何忍也！其父而欲弑代之，况他人乎？且君老矣，旦暮之人，曾不能待而欲弑之！"</span>谓献公曰：<span class="dialogue quoted">"太子所以然者，不过以妾及奚齐之故。妾原子母辟之他国，若早自杀，毋徒使母子为太子所鱼肉也。始君欲废之，妾犹恨之；至於今，妾殊自失於此。"</span>太子闻之，奔新城。献公怒，乃诛其傅杜原款。或谓太子曰：<span class="dialogue quoted">"为此药者乃骊姬也，太子何不自辞明之？"</span>太子曰：<span class="dialogue quoted">"吾君老矣，非骊姬，寝不安，食不甘。即辞之，君且怒之。不可。"</span>或谓太子曰：<span class="quoted">"可奔他国。"</span>太子曰：<span class="dialogue quoted">"被此恶名以出，人谁内我？我自杀耳。"</span>十<span class="time" title="时间">二月</span><span class="time" title="时间">戊申</span>，申生自杀於新城。</p>


<h2>重耳夷吾出奔</h2>

<p><a href="#pn-28.31" id="pn-28.31" class="para-num" title="点击复制链接">28.31</a> 此时重耳、夷吾来朝。人或告骊姬曰：<span class="quoted">"二公子怨骊姬谮杀太子。"</span>骊姬恐，因谮二公子：<span class="quoted">"申生之药胙，二公子知之。"</span>二子闻之，恐，重耳走蒲，夷吾走屈，保其城，自备守。初，献公使士蔿为二公子筑蒲、屈城，弗就。夷吾以告公，公怒士蔿。士蔿谢曰：<span class="quoted">"边城少寇，安用之？"</span>退而歌曰：<span class="quoted">"狐裘蒙茸，一国三公，吾谁適从！"</span>卒就城。及申生死，二子亦归保其城。</p>


<h2>献公伐蒲重耳奔翟</h2>

<p><a href="#pn-29.32" id="pn-29.32" class="para-num" title="点击复制链接">29.32</a> 二十二年，献公怒二子不辞而去，果有谋矣，乃使兵伐蒲。蒲人之宦者勃鞮命重耳促自杀。重耳逾垣，宦者追斩其衣袪。重耳遂奔翟。使人伐屈，屈城守，不可下。</p>


<h2>假道灭虢灭虞</h2>

<p><a href="#pn-30.33" id="pn-30.33" class="para-num" title="点击复制链接">30.33</a> 是岁也，晋复假道於虞以伐虢。虞之大夫宫之奇谏虞君曰：<span class="quoted">"晋不可假道也，是且灭虞。"</span>虞君曰：<span class="quoted">"晋我同姓，不宜伐我。"</span>宫之奇曰：<span class="dialogue quoted">"太伯、虞仲，太王之子也，太伯亡去，是以不嗣。虢仲、虢叔，王季之子也，为文王卿士，其记勋在王室，藏於盟府。将虢是灭，何爱于虞？且虞之亲能亲於桓、庄之族乎？桓、庄之族何罪，尽灭之。虞之与虢，脣之与齿，脣亡则齿寒。"</span>虞公不听，遂许晋。宫之奇以其族去虞。其<span class="time" title="时间">冬</span>，晋灭虢，虢公丑奔周。还，袭灭虞，虏虞公及其大夫井伯百里奚以媵秦穆姬，而修虞祀。荀息牵曩所遗虞屈产之乘马奉之献公，献公笑曰：<span class="quoted">"马则吾马，齿亦老矣！"</span></p>


<h2>献公伐屈与晋之强盛</h2>

<p><a href="#pn-31.34" id="pn-31.34" class="para-num" title="点击复制链接">31.34</a> 二十三年，献公遂发贾华等伐屈，屈溃。夷吾将奔翟。冀芮曰：<span class="dialogue quoted">"不可，重耳已在矣，今往，晋必移兵伐翟，翟畏晋，祸且及。不如走梁，梁近於秦，秦彊，吾君百岁後可以求入焉。"</span>遂奔梁。二十五年，晋伐翟，翟以重耳故，亦击晋於齧桑，晋兵解而去。</p>

<p><a href="#pn-31.35" id="pn-31.35" class="para-num" title="点击复制链接">31.35</a> 当此时，晋彊，西有河西，与秦接境，北边翟，东至河内。</p>

<p><a href="#pn-31.36" id="pn-31.36" class="para-num" title="点击复制链接">31.36</a> 骊姬弟生悼子。</p>


<h2>献公病重托孤与奚齐悼子被杀</h2>

<p><a href="#pn-32.37" id="pn-32.37" class="para-num" title="点击复制链接">32.37</a> 二十六年<span class="time" title="时间">夏</span>，齐桓公大会诸侯於葵丘。晋献公病，行後，未至，逢周之宰孔。宰孔曰：<span class="dialogue quoted">"齐桓公益骄，不务德而务远略，诸侯弗平。君弟毋会，毋如晋何。"</span>献公亦病，复还归。病甚，乃谓荀息曰：<span class="dialogue quoted">"吾以奚齐为後，年少，诸大臣不服，恐乱起，子能立之乎？"</span>荀息曰：<span class="quoted">"能。"</span>献公曰：<span class="quoted">"何以为验？"</span>对曰：<span class="quoted">"使死者复生，生者不惭，为之验。"</span>於是遂属奚齐於荀息。荀息为相，主国政。秋<span class="time" title="时间">九月</span>，献公卒。里克、邳郑欲内重耳，以三公子之徒作乱，谓荀息曰：<span class="dialogue quoted">"三怨将起，秦、晋辅之，子将何如？"</span>荀息曰：<span class="quoted">"吾不可负先君言。"</span><span class="time" title="时间">十月</span>，里克杀奚齐于丧次，献公未葬也。荀息将死之，或曰不如立奚齐弟悼子而傅之，荀息立悼子而葬献公。<span class="time" title="时间">十一月</span>，里克弑悼子于朝，荀息死之。君子曰：<span class="dialogue quoted">"诗所谓'白珪之玷，犹可磨也，斯言之玷，不可为也'，其荀息之谓乎！不负其言。"</span>初，献公将伐骊戎，卜曰<span class="quoted">"齿牙为祸"</span>。及破骊戎，获骊姬，爱之，竟以乱晋。</p>


<h2>里克迎夷吾为惠公</h2>

<p><a href="#pn-33.38" id="pn-33.38" class="para-num" title="点击复制链接">33.38</a> 里克等已杀奚齐、悼子，使人迎公子重耳於翟，欲立之。重耳谢曰：<span class="dialogue quoted">"负父之命出奔，父死不得脩人子之礼侍丧，重耳何敢入！大夫其更立他子。"</span>还报里克，里克使迎夷吾於梁。夷吾欲往，吕省、郤芮曰：<span class="dialogue quoted">"内犹有公子可立者而外求，难信。计非之秦，辅彊国之威以入，恐危。"</span>乃使郤芮厚赂秦，约曰：<span class="quoted">"即得入，请以晋河西之地与秦。"</span>及遗里克书曰：<span class="quoted">"诚得立，请遂封子於汾阳之邑。"</span>秦缪公乃发兵送夷吾於晋。齐桓公闻晋内乱，亦率诸侯如晋。秦兵与夷吾亦至晋，齐乃使隰朋会秦俱入夷吾，立为晋君，是为惠公。齐桓公至晋之高梁而还归。</p>


<h2>惠公背秦约杀里克</h2>

<p><a href="#pn-34.39" id="pn-34.39" class="para-num" title="点击复制链接">34.39</a> 惠公夷吾<span class="time" title="时间">元年</span>，使邳郑谢秦曰：<span class="dialogue quoted">"始夷吾以河西地许君，今幸得入立。大臣曰：'地者先君之地，君亡在外，何以得擅许秦者？'寡人争之弗能得，故谢秦。"</span>亦不与里克汾阳邑，而夺之权。<span class="time" title="时间">四月</span>，周襄王使周公忌父会齐、秦大夫共礼晋惠公。惠公以重耳在外，畏里克为变，赐里克死。谓曰：<span class="dialogue quoted">"微里子寡人不得立。虽然，子亦杀二君一大夫，为子君者不亦难乎？"</span>里克对曰：<span class="dialogue quoted">"不有所废，君何以兴？欲诛之，其无辞乎？乃言为此！臣闻命矣。"</span>遂伏剑而死。於是邳郑使谢秦未还，故不及难。</p>

<p><a href="#pn-34.40" id="pn-34.40" class="para-num" title="点击复制链接">34.40</a> 晋君改葬恭太子申生。<span class="time" title="时间">秋</span>，狐突之下国，遇申生，申生与载而告之曰：<span class="dialogue quoted">"夷吾无礼，余得请於帝，将以晋与秦，秦将祀余。"</span>狐突对曰：<span class="dialogue quoted">"臣闻神不食非其宗，君其祀毋乃绝乎？君其图之。"</span>申生曰：<span class="dialogue quoted">"诺，吾将复请帝。後十日，新城西偏将有巫者见我焉。"</span>许之，遂不见。及期而往，复见，申生告之曰：<span class="quoted">"帝许罚有罪矣，弊於韩。"</span>兒乃谣曰：<span class="dialogue quoted">"恭太子更葬矣，後十四年，晋亦不昌，昌乃在兄。"</span></p>


<h2>邳郑卖惠公于秦</h2>

<p><a href="#pn-35.41" id="pn-35.41" class="para-num" title="点击复制链接">35.41</a> 邳郑使秦，闻里克诛，乃说秦缪公曰：<span class="dialogue quoted">"吕省、郤称、冀芮实为不从。若重赂与谋，出晋君，入重耳，事必就。"</span>秦缪公许之，使人与归报晋，厚赂三子。三子曰：<span class="quoted">"币厚言甘，此必邳郑卖我於秦。"</span>遂杀邳郑及里克、邳郑之党七舆大夫。邳郑子豹奔秦，言伐晋，缪公弗听。</p>


<h2>惠公不臣</h2>

<p><a href="#pn-36.42" id="pn-36.42" class="para-num" title="点击复制链接">36.42</a> 惠公之立，倍秦地及里克，诛七舆大夫，国人不附。二年，周使召公过礼晋惠公，惠公礼倨，召公讥之。</p>


<h2>晋饥秦贷粟</h2>

<p><a href="#pn-37.43" id="pn-37.43" class="para-num" title="点击复制链接">37.43</a> 四年，晋饥，乞籴於秦。缪公问百里奚，<span class="quoted">"百里奚曰："</span>天菑流行，国家代有，救菑恤邻，国之道也。与之。<span class="quoted">"邳郑子豹曰："</span>伐之。<span class="quoted">"缪公曰："</span>其君是恶，其民何罪！"卒与粟，自雍属绛。</p>


<h2>秦饥晋不贷反伐</h2>

<p><a href="#pn-38.44" id="pn-38.44" class="para-num" title="点击复制链接">38.44</a> 五年，秦饥，请籴於晋。晋君谋之，庆郑曰：<span class="dialogue quoted">"以秦得立，已而倍其地约。晋饥而秦贷我，今秦饥请籴，与之何疑？而谋之！"</span>虢射曰：<span class="dialogue quoted">"往年天以晋赐秦，秦弗知取而贷我。今天以秦赐晋，晋其可以逆天乎？遂伐之。"</span>惠公用虢射谋，不与秦粟，而发兵且伐秦。秦大怒，亦发兵伐晋。</p>


<h2>韩原之战秦虏惠公</h2>

<p><a href="#pn-39.45" id="pn-39.45" class="para-num" title="点击复制链接">39.45</a> 六年<span class="time" title="时间">春</span>，秦缪公将兵伐晋。晋惠公谓庆郑曰：<span class="quoted">"秦师深矣，柰何？"</span>郑曰：<span class="dialogue quoted">"秦内君，君倍其赂；晋饥秦输粟，秦饥而晋倍之，乃欲因其饥伐之：其深不亦宜乎！"</span>晋卜御右，庆郑皆吉。公曰：<span class="quoted">"郑不孙。"</span>乃更令步阳御戎，家仆徒为右，进兵。<span class="time" title="时间">九月</span><span class="time" title="时间">壬戌</span>，秦缪公、晋惠公合战韩原。惠公马</p>

<p><a href="#pn-40.46" id="pn-40.46" class="para-num" title="点击复制链接">40.46</a> 不行，秦兵至，公窘，召庆郑为御。郑曰：<span class="quoted">"不用卜，败不亦当乎！"</span>遂去。更令梁繇靡御，虢射为右，辂秦缪公。缪公壮士冒败晋军，晋军败，遂失秦缪公，反获晋公以归。秦将以祀上帝。晋君姊为缪公夫人，衰绖涕泣。公曰：<span class="dialogue quoted">"得晋侯将以为乐，今乃如此。且吾闻箕子见唐叔之初封，曰'其後必当大矣'，晋庸可灭乎！"</span>乃与晋侯盟王城而许之归。晋侯亦使吕省等报国人曰：<span class="dialogue quoted">"孤虽得归，毋面目见社稷，卜日立子圉。"</span>晋人闻之，皆哭。秦缪公问吕省：<span class="quoted">"晋国和乎？"</span>对曰：<span class="dialogue quoted">"不和。小人惧失君亡亲，不惮立子圉，曰'必报雠，宁事戎、狄'。其君子则爱君而知罪，以待秦命，曰'必报德'。有此二故，不和。"</span>於是秦缪公更舍晋惠公，餽之七牢。<span class="time" title="时间">十一月</span>，归晋侯。晋侯至国，诛庆郑，修政教。谋曰：<span class="quoted">"重耳在外，诸侯多利内之。"</span>欲使人杀重耳於狄。重耳闻之，如齐。</p>


<h2>太子圉质秦</h2>

<p><a href="#pn-41.47" id="pn-41.47" class="para-num" title="点击复制链接">41.47</a> 八年，使太子圉质秦。初，惠公亡在梁，梁伯以其女妻之，生一男一女。梁伯卜之，男为人臣，女为人妾，故名男为圉，女为妾。</p>

<p><a href="#pn-41.48" id="pn-41.48" class="para-num" title="点击复制链接">41.48</a> 十年，秦灭梁。梁伯好土功，治城沟，<span class="quoted">"民力罢怨，其众数相惊，曰"</span>秦寇至"，民恐惑，秦竟灭之。</p>


<h2>惠公卒怀公立</h2>

<p><a href="#pn-42.49" id="pn-42.49" class="para-num" title="点击复制链接">42.49</a> 十三年，晋惠公病，内有数子。太子圉曰：<span class="dialogue quoted">"吾母家在梁，梁今秦灭之，我外轻於秦而内无援於国。君即不起，病大夫轻，更立他公子。"</span>乃谋与其妻俱亡归。秦女曰：<span class="dialogue quoted">"子一国太子，辱在此。秦使婢子侍，以固子之心。子亡矣，我不从子，亦不敢言。"</span>子圉遂亡归晋。十四年<span class="time" title="时间">九月</span>，惠公卒，太子圉立，是为怀公。</p>


<h2>秦送重耳归晋</h2>

<p><a href="#pn-43.50" id="pn-43.50" class="para-num" title="点击复制链接">43.50</a> 子圉之亡，秦怨之，乃求公子重耳，欲内之。子圉之立，畏秦之伐也。乃令国中诸从重耳亡者与期，期尽不到者尽灭其家。狐突之子毛及偃从重耳在秦，弗肯召。怀公怒，囚狐突。突曰：<span class="dialogue quoted">"臣子事重耳有年数矣，今召之，是教之反君也。何以教之？"</span>怀公卒杀狐突。秦缪公乃发兵送内重耳，使人告栾、郤之党为内应，杀怀公於高梁，入重耳。重耳立，是为文公。</p>


<h2>重耳少好士</h2>

<p><a href="#pn-44.51" id="pn-44.51" class="para-num" title="点击复制链接">44.51</a> 晋文公重耳，晋献公之子也。自少好士，年十七，有贤士五人：曰赵衰；狐偃咎犯，文公舅也；贾佗；先轸；魏武子。自献公为太子时，重耳固已成人矣。献公即位，重耳年二十一。献公十三年，以骊姬故，重耳备蒲城守秦。献公二十一年，献公杀太子申生，骊姬谗之，恐，不辞献公而守蒲城。献公二十二年，献公使宦者履鞮趣杀重耳。重耳逾垣，宦者逐斩其衣袪。重耳遂奔狄。狄，其母国也。是时重耳年四十三。从此五士，其馀不名者数十人，至狄。</p>


<h2>重耳居狄与妻别</h2>

<p><a href="#pn-45.52" id="pn-45.52" class="para-num" title="点击复制链接">45.52</a> 狄伐咎如，得二女：以长女妻重耳，生伯鯈、叔刘；以少女妻赵衰，生盾。居狄五岁而晋献公卒，里克已杀奚齐、悼子，乃使人迎，欲立重耳。重耳畏杀，因固谢，不敢入。已而晋更迎其弟夷吾立之，是为惠公。惠公七年，畏重耳，乃使宦者履鞮与壮士欲杀重耳。重耳闻之，乃谋赵衰等曰：<span class="dialogue quoted">"始吾奔狄，非以为可用与，以近易通，故且休足。休足久矣，固原徙之大国。夫齐桓公好善，志在霸王，收恤诸侯。今闻管仲、隰朋死，此亦欲得贤佐，盍往乎？"</span>於是遂行。重耳谓其妻曰：<span class="quoted">"待我二十五年不来，乃嫁。"</span>其妻笑曰：<span class="dialogue quoted">"犁二十五年，吾冢上柏大矣。虽然，妾待子。"</span>重耳居狄凡十二年而去。</p>


<h2>过卫过齐</h2>

<p><a href="#pn-46.53" id="pn-46.53" class="para-num" title="点击复制链接">46.53</a> 过卫，卫文公不礼。去，过五鹿，饥而从野人乞食，野人盛土器中进之。重耳怒。赵衰曰：<span class="quoted">"土者，有土也，君其拜受之。"</span></p>

<p><a href="#pn-47.54" id="pn-47.54" class="para-num" title="点击复制链接">47.54</a> 至齐，齐桓公厚礼，而以宗女妻之，有马二十乘，重耳安之。重耳至齐二岁而桓公卒，会竖刀等为内乱，齐孝公之立，诸侯兵数至。留齐凡五岁。重耳爱齐女，毋去心。赵衰、咎犯乃於桑下谋行。齐女侍者在桑上闻之，以告其主。其主乃杀侍者，劝重耳趣行。重耳曰：<span class="dialogue quoted">"人生安乐，孰知其他！必死於此，不能去。"</span>齐女曰：<span class="dialogue quoted">"子一国公子，穷而来此，数士者以子为命。子不疾反国，报劳臣，而怀女德，窃为子羞之。且不求，何时得功？"</span>乃与赵衰等谋，醉重耳，载以行。行远而觉，重耳大怒，引戈欲杀咎犯。咎犯曰：<span class="quoted">"杀臣成子，偃之原也。"</span>重耳曰：<span class="quoted">"事不成，我食舅氏之肉。"</span>咎犯曰：<span class="quoted">"事不成，犯肉腥臊，何足食！"</span>乃止，遂行。</p>


<h2>过曹过宋</h2>

<p><a href="#pn-48.55" id="pn-48.55" class="para-num" title="点击复制链接">48.55</a> 过曹，曹共公不礼，欲观重耳骈胁。曹大夫釐负羁曰：<span class="dialogue quoted">"晋公子贤，又同姓，穷来过我，柰何不礼！"</span>共公不从其谋。负羁乃私遗重耳食，置璧其下。重耳受其食，还其璧。</p>

<p><a href="#pn-49.56" id="pn-49.56" class="para-num" title="点击复制链接">49.56</a> 去，过宋。宋襄公新困兵於楚，伤於泓，闻重耳贤，乃以国礼礼於重耳。</p>


<h2>过郑</h2>

<p><a href="#pn-50.57" id="pn-50.57" class="para-num" title="点击复制链接">50.57</a> 过郑，郑文公弗礼。郑叔瞻谏其君曰：<span class="dialogue quoted">"晋公子贤，而其从者皆国相，且又同姓。郑之出自厉王，而晋之出自武王。"</span>郑君曰：<span class="quoted">"诸侯亡公子过此者众，安可尽礼！"</span>叔瞻曰：<span class="quoted">"君不礼，不如杀之，且後为国患。"</span>郑君不听。</p>


<h2>至楚退避三舍之约</h2>

<p><a href="#pn-51.58" id="pn-51.58" class="para-num" title="点击复制链接">51.58</a> 重耳去之楚，楚成王以適诸侯礼待之，重耳谢不敢当。赵衰曰：<span class="dialogue quoted">"子亡在外十馀年，小国轻子，况大国乎？今楚大国而固遇子，子其毋让，此天开子也。"</span>遂以客礼见之。成王厚遇重耳，重耳甚卑。成王曰：<span class="quoted">"子即反国，何以报寡人？"</span>重耳曰：<span class="dialogue quoted">"羽毛齿角玉帛，君王所馀，未知所以报。"</span>王曰：<span class="quoted">"虽然，何以报不穀？"</span>重耳曰：<span class="dialogue quoted">"即不得已，与君王以兵车会平原广泽，请辟王三舍。"</span>楚将子玉怒曰：<span class="dialogue quoted">"王遇晋公子至厚，今重耳言不孙，请杀之。"</span>成王曰：<span class="dialogue quoted">"晋公子贤而困於外久，从者皆国器，此天所置，庸可杀乎？且言何以易之！"</span>居楚数月，而晋太子圉亡秦，秦怨之；闻重耳在楚，乃召之。成王曰：<span class="dialogue quoted">"楚远，更数国乃至晋。秦晋接境，秦君贤，子其勉行！"</span>厚送重耳。</p>


<h2>至秦娶秦女归晋</h2>

<p><a href="#pn-52.59" id="pn-52.59" class="para-num" title="点击复制链接">52.59</a> 重耳至秦，缪公以宗女五人妻重耳，故子圉妻与往。重耳不欲受，司空季子曰：<span class="dialogue quoted">"其国且伐，况其故妻乎！且受以结秦亲而求入，子乃拘小礼，忘大丑乎！"</span>遂受。缪公大欢，与重耳饮。赵衰歌黍苗诗。缪公曰：<span class="quoted">"知子欲急反国矣。"</span>赵衰与重耳下，再拜曰：<span class="quoted">"孤臣之仰君，如百穀之望时雨。"</span>是时晋惠公十四年<span class="time" title="时间">秋</span>。惠公以<span class="time" title="时间">九月</span>卒，子圉立。<span class="time" title="时间">十一月</span>，葬惠公。十<span class="time" title="时间">二月</span>，晋国大夫栾、郤等闻重耳在秦，皆阴来劝重耳、赵衰等反国，为内应甚众。於是秦缪公乃发兵与重耳归晋。晋闻秦兵来，亦发兵拒之。然皆阴知公子重耳入也。唯惠公之故贵臣吕、郤之属不欲立重耳。重耳出亡凡十九岁而得入，时年六十二矣，晋人多附焉。</p>


<h2>文公入晋即位</h2>

<p><a href="#pn-53.60" id="pn-53.60" class="para-num" title="点击复制链接">53.60</a> 文公<span class="time" title="时间">元年</span><span class="time" title="时间">春</span>，秦送重耳至河。咎犯曰：<span class="dialogue quoted">"臣从君周旋天下，过亦多矣。臣犹知之，况於君乎？请从此去矣。"</span>重耳曰：<span class="dialogue quoted">"若反国，所不与子犯共者，河伯视之！"</span>乃投璧河中，以与子犯盟。是时介子推从，在船中，乃笑曰：<span class="dialogue quoted">"天实开公子，而子犯以为己功而要市於君，固足羞也。吾不忍与同位。"</span>乃自隐渡河。秦兵围令狐，晋军于庐柳。<span class="time" title="时间">二月</span><span class="time" title="时间">辛丑</span>，咎犯与秦晋大夫盟于郇。<span class="time" title="时间">壬寅</span>，重耳入于晋师。<span class="time" title="时间">丙午</span>，入于曲沃。<span class="time" title="时间">丁未</span>，朝于武宫，即位为晋君，是为文公。群臣皆往。怀公圉奔高梁。<span class="time" title="时间">戊申</span>，使人杀怀公。</p>


<h2>吕郤之乱</h2>

<p><a href="#pn-54.61" id="pn-54.61" class="para-num" title="点击复制链接">54.61</a> 怀公故大臣吕省、郤芮本不附文公，文公立，恐诛，乃欲与其徒谋烧公宫，杀文公。文公不知。始尝欲杀文公宦者履鞮知其谋，欲以告文公，解前罪，求见文公。文公不见，使人让曰：<span class="dialogue quoted">"蒲城之事，女斩予袪。其後我从狄君猎，女为惠公来求杀我。惠公与女期三日至，而女一日至，何速也？女其念之。"</span>宦者曰：<span class="dialogue quoted">"臣刀锯之馀，不敢以二心事君倍主，故得罪於君。君已反国，其毋蒲、翟乎？且管仲射钩，桓公以霸。今刑馀之人以事告而君不见，祸又且及矣。"</span>於是见之，遂以吕、郤等告文公。文公欲召吕、郤，吕、郤等党多，文公恐初入国，国人卖己，乃为微行，会秦缪公於王城，国人莫知。<span class="time" title="时间">三月</span><span class="time" title="时间">己丑</span>，吕、郤等果反，焚公宫，不得文公。文公之卫徒与战，吕、郤等引兵欲奔，秦缪公诱吕、郤等，杀之河上，晋国复而文公得归。<span class="time" title="时间">夏</span>，迎夫人於秦，秦所与文公妻者卒为夫人。秦送三千人为卫，以备晋乱。</p>


<h2>介子推隐居</h2>

<p><a href="#pn-55.62" id="pn-55.62" class="para-num" title="点击复制链接">55.62</a> 文公修政，施惠百姓。赏从亡者及功臣，大者封邑，小者尊爵。未尽行赏，周襄王以弟带难出居郑地，来告急晋。晋初定，欲发兵，恐他乱起，是以赏从亡未至隐者介子推。推亦不言禄，禄亦不及。推曰：<span class="dialogue quoted">"献公子九人，唯君在矣。惠、怀无亲，外内弃之；天未绝晋，必将有主，主晋祀者，非君而谁？天实开之，二三子以为己力，不亦诬乎？窃人之财，犹曰是盗，况贪天之功以为己力乎？下冒其罪，上赏其奸，上下相蒙，难与处矣！"</span>其母曰：<span class="quoted">"盍亦求之，以死谁懟？"</span>推曰：<span class="dialogue quoted">"尤而效之，罪有甚焉。且出怨言，不食其禄。"</span>母曰：<span class="quoted">"亦使知之，若何？"</span>对曰：<span class="dialogue quoted">"言，身之文也；身欲隐，安用文之？文之，是求显也。"</span>其母曰：<span class="quoted">"能如此乎？与女偕隐。"</span>至死不复见。</p>

<p><a href="#pn-56.63" id="pn-56.63" class="para-num" title="点击复制链接">56.63</a> 介子推从者怜之，乃悬书宫门曰：<span class="dialogue quoted">"龙欲上天，五蛇为辅。龙已升云，四蛇各入其宇，一蛇独怨，终不见处所。"</span>文公出，见其书，曰：<span class="dialogue quoted">"此介子推也。吾方忧王室，未图其功。"</span>使人召之，则亡。遂求所在，闻其入釂上山中，於是文公环绵上山中而封之，以为介推田，号曰介山，<span class="quoted">"以记吾过，且旌善人"</span>。</p>


<h2>赏从亡者</h2>

<p><a href="#pn-57.64" id="pn-57.64" class="para-num" title="点击复制链接">57.64</a> 从亡贱臣壶叔曰；<span class="quoted">"君三行赏，赏不及臣，敢请罪。"</span>文公报曰：<span class="dialogue quoted">"夫导我以仁义，防我以德惠，此受上赏。辅我以行，卒以成立，此受次赏。矢石之难，汗马之劳，此复受次赏。若以力事我而无补吾缺者，此复受次赏。三赏之後，故且及子。"</span>晋人闻之，皆说。</p>


<h2>文公入襄王于周</h2>

<p><a href="#pn-58.65" id="pn-58.65" class="para-num" title="点击复制链接">58.65</a> 二年<span class="time" title="时间">春</span>，秦军河上，将入王。赵衰曰；<span class="dialogue quoted">"求霸莫如入王尊周。周晋同姓，晋不先入王，後秦入之，毋以令于天下。方今尊王，晋之资也。"</span><span class="time" title="时间">三月</span><span class="time" title="时间">甲辰</span>，晋乃发兵至阳樊，围温，入襄王于周。<span class="time" title="时间">四月</span>，杀王弟带。周襄王赐晋河内阳樊之地。</p>


<h2>救宋谋楚</h2>

<p><a href="#pn-59.66" id="pn-59.66" class="para-num" title="点击复制链接">59.66</a> 四年，楚成王及诸侯围宋，宋公孙固如晋告急。先轸曰：<span class="quoted">"报施定霸，於今在矣。"</span>狐偃曰：<span class="dialogue quoted">"楚新得曹而初婚於卫，若伐曹、卫，楚必救之，则宋免矣。"</span>於是晋作三军。赵衰举郤縠将中军，郤臻佐之；使狐偃将上军，狐毛佐之，命赵衰为卿；栾枝将下军，先轸佐之；荀林父御戎，魏焠为右：往伐。冬十<span class="time" title="时间">二月</span>，晋兵先下山东，而以原封赵衰。</p>


<h2>伐曹卫围宋</h2>

<p><a href="#pn-60.67" id="pn-60.67" class="para-num" title="点击复制链接">60.67</a> 五年<span class="time" title="时间">春</span>，晋文公欲伐曹，假道於卫，卫人弗许。还自河南度，侵曹，伐卫。<span class="time" title="时间">正月</span>，取五鹿。<span class="time" title="时间">二月</span>，晋侯、齐侯盟于敛盂。<span class="dialogue quoted">"卫侯请盟晋，晋人不许。卫侯欲与楚，国人不欲，故出其君以说晋。卫侯居襄牛，公子买守卫。楚救卫，不卒。晋侯围曹。<span class="time" title="时间">三月</span><span class="time" title="时间">丙午</span>，晋师入曹，数之以其不用釐负羁言，而用美女乘轩者三百人也。令军毋入僖负羁宗家以报德。楚围宋，宋复告急晋。文公欲救则攻楚，为楚尝有德，不欲伐也；欲释宋，宋又尝有德於晋：患之。先轸曰："</span>执曹伯，分曹、卫地以与宋，楚急曹、卫，其势宜释宋。"於是文公从之，而楚成王乃引兵归。</p>


<h2>城濮之战大败楚</h2>

<p><a href="#pn-61.68" id="pn-61.68" class="para-num" title="点击复制链接">61.68</a> 楚将子玉曰：<span class="dialogue quoted">"王遇晋至厚，今知楚急曹、卫而故伐之，是轻王。"</span>王曰：<span class="dialogue quoted">"晋侯亡在外十九年，困日久矣，果得反国，险戹尽知之，能用其民，天之所开，不可当。"</span>子玉请曰：<span class="dialogue quoted">"非敢必有功，原以间执谗慝之口也。"</span>楚王怒，少与之兵。於是子玉使宛春告晋：<span class="quoted">"请复卫侯而封曹，臣亦释宋。"</span>咎犯曰：<span class="dialogue quoted">"子玉无礼矣，君取一，臣取二，勿许。"</span>先轸曰：<span class="dialogue quoted">"定人之谓礼。楚一言定三国，子一言而亡之，我则毋礼。不许楚，是弃宋也。不如私许曹、卫以诱之，执宛春以怒楚，既战而後图之。"</span>晋侯乃囚宛春於卫，且私许复曹、卫。曹、卫告绝於楚。楚得臣怒，击晋师，晋师退。军吏曰：<span class="quoted">"为何退？"</span>文公曰：<span class="quoted">"昔在楚，约退三舍，可倍乎！"</span>楚师欲去，得臣不肯。<span class="time" title="时间">四月</span><span class="time" title="时间">戊辰</span>，宋公、齐将、秦将与晋侯次城濮。<span class="time" title="时间">己巳</span>，与楚兵合战，楚兵败，得臣收馀兵去。<span class="time" title="时间">甲午</span>，晋师还至衡雍，作王宫于践土。</p>

<p><a href="#pn-61.69" id="pn-61.69" class="para-num" title="点击复制链接">61.69</a> 初，郑助楚，楚败，惧，使人请盟晋侯。晋侯与郑伯盟。</p>


<h2>践土受命为伯</h2>

<p><a href="#pn-62.70" id="pn-62.70" class="para-num" title="点击复制链接">62.70</a> <span class="time" title="时间">五月</span><span class="time" title="时间">丁未</span>，献楚俘於周，驷介百乘，徒兵千。天子使王子虎命晋侯为伯，赐大辂，彤弓矢百，玈弓矢千，秬鬯一卣，珪瓚，虎贲三百人。晋侯三辞，然后稽首受之。周作晋文侯命：<span class="dialogue quoted">"王若曰：父义和，丕显文、武，能慎明德，昭登於上，布闻在下，维时上帝集厥命于文、武。恤朕身、继予一人永其在位。"</span>於是晋文公称伯。<span class="time" title="时间">癸亥</span>，王子虎盟诸侯於王庭。</p>


<h2>子玉自杀</h2>

<p><a href="#pn-63.71" id="pn-63.71" class="para-num" title="点击复制链接">63.71</a> 晋焚楚军，火数日不息，文公叹。左右曰：<span class="quoted">"胜楚而君犹忧，何？"</span>文公曰：<span class="dialogue quoted">"吾闻能战胜安者唯圣人，是以惧。且子玉犹在，庸可喜乎！"</span>子玉之败而归，楚成王怒其不用其言，贪与晋战，让责子玉，子玉自杀。晋文公曰：<span class="quoted">"我击其外，楚诛其内，内外相应。"</span>於是乃喜。</p>


<h2>论功行赏</h2>

<p><a href="#pn-64.72" id="pn-64.72" class="para-num" title="点击复制链接">64.72</a> <span class="time" title="时间">六月</span>，晋人复入卫侯。<span class="time" title="时间">壬午</span>，晋侯度河北归国。行赏，狐偃为首。或曰：<span class="quoted">"城濮之事，先轸之谋。"</span>文公曰：<span class="dialogue quoted">"城濮之事，偃说我毋失信。先轸曰'军事胜为右'，吾用之以胜。然此一时之说，偃言万世之功，柰何以一时之利而加万世功乎？是以先之。"</span></p>


<h2>朝王于践土</h2>

<p><a href="#pn-65.73" id="pn-65.73" class="para-num" title="点击复制链接">65.73</a> 冬，晋侯会诸侯於温，欲率之朝周。力未能，恐其有畔者，乃使人言周襄王狩于河阳。<span class="time" title="时间">壬申</span>，遂率诸侯朝王於践土。孔子读史记至文公，曰<span class="quoted">"诸侯无召王"</span>、<span class="quoted">"王狩河阳"</span>者，春秋讳之也。</p>


<h2>围许复曹与作三行</h2>

<p><a href="#pn-66.74" id="pn-66.74" class="para-num" title="点击复制链接">66.74</a> <span class="time" title="时间">丁丑</span>，诸侯围许。曹伯臣或说晋侯曰：<span class="dialogue quoted">"齐桓公合诸侯而国异姓，今君为会而灭同姓。曹，叔振铎之後；晋，唐叔之後。合诸侯而灭兄弟，非礼。"</span>晋侯说，复曹伯。</p>

<p><a href="#pn-66.75" id="pn-66.75" class="para-num" title="点击复制链接">66.75</a> 於是晋始作三行。荀林父将中行，先縠将右行，先蔑将左行。</p>


<h2>围郑秦退兵</h2>

<p><a href="#pn-67.76" id="pn-67.76" class="para-num" title="点击复制链接">67.76</a> 七年，晋文公、秦缪公共围郑，以其无礼於文公亡过时，及城濮时郑助楚也。围郑，欲得叔瞻。叔瞻闻之，自杀。郑持叔瞻告晋。晋曰：<span class="quoted">"必得郑君而甘心焉。"</span>郑恐，乃间令使谓秦缪公曰：<span class="dialogue quoted">"亡郑厚晋，於晋得矣，而秦未为利。君何不解郑，得为东道交？"</span>秦伯说，罢兵。晋亦罢兵。</p>


<h2>文公卒</h2>

<p><a href="#pn-68.77" id="pn-68.77" class="para-num" title="点击复制链接">68.77</a> 九年<span class="time" title="时间">冬</span>，晋文公卒，子襄公欢立。是岁郑伯亦卒。</p>


<h2>殽之战败秦</h2>

<p><a href="#pn-69.78" id="pn-69.78" class="para-num" title="点击复制链接">69.78</a> 郑人或卖其国於秦，秦缪公发兵往袭郑。十<span class="time" title="时间">二月</span>，秦兵过我郊。襄公<span class="time" title="时间">元年</span><span class="time" title="时间">春</span>，秦师过周，无礼，王孙满讥之。兵至滑，郑贾人弦高将市于周，遇之，以十二牛劳秦师。秦师惊而还，灭滑而去。</p>

<p><a href="#pn-70.79" id="pn-70.79" class="para-num" title="点击复制链接">70.79</a> 晋先轸曰：<span class="dialogue quoted">"秦伯不用蹇叔，反其众心，此可击。"</span>栾枝曰：<span class="quoted">"未报先君施於秦，击之，不可。"</span>先轸曰：<span class="quoted">"秦侮吾孤，伐吾同姓，何德之报？"</span>遂击之。襄公墨衰绖。<span class="time" title="时间">四月</span>，败秦师于殽，虏秦三将孟明视、西乞秫、白乙丙以归。遂墨以葬文公。文公夫人秦女，谓襄公曰：<span class="quoted">"秦欲得其三将戮之。"</span>公许，遣之。先轸闻之，谓襄公曰：<span class="quoted">"患生矣。"</span>轸乃追秦将。秦将渡河，已在船中，顿首谢，卒不反。</p>


<h2>秦报殽之役</h2>

<p><a href="#pn-71.80" id="pn-71.80" class="para-num" title="点击复制链接">71.80</a> 後三年，秦果使孟明伐晋，报殽之败，取晋汪以归。四年，秦缪公大兴兵伐我，度河，取王官，封殽尸而去。晋恐，不敢出，遂城守。五年，晋伐秦，取新城，报王官役也。</p>


<h2>赵盾执政</h2>

<p><a href="#pn-72.81" id="pn-72.81" class="para-num" title="点击复制链接">72.81</a> 六年，赵衰成子、栾贞子、咎季子犯、霍伯皆卒。赵盾代赵衰执政。</p>


<h2>灵公少赵盾迎立</h2>

<p><a href="#pn-73.82" id="pn-73.82" class="para-num" title="点击复制链接">73.82</a> 七年<span class="time" title="时间">八月</span>，襄公卒。太子夷皋少。晋人以难故，欲立长君。赵盾曰：<span class="dialogue quoted">"立襄公弟雍。好善而长，先君爱之；且近於秦，秦故好也。立善则固，事长则顺，奉爱则孝，结旧好则安。"</span>贾季曰：<span class="dialogue quoted">"不如其弟乐。辰嬴嬖於二君，立其子，民必安之。"</span>赵盾曰：<span class="dialogue quoted">"辰嬴贱，班在九人下，其子何震之有！且为二君嬖，淫也。为先君子，不能求大而出在小国，僻也。母淫子僻，无威；陈小而远，无援：将何可乎！"</span>使士会如秦迎公子雍。贾季亦使人召公子乐於陈。赵盾废贾季，以其杀阳处父。<span class="time" title="时间">十月</span>，葬襄公。<span class="time" title="时间">十一月</span>，贾季奔翟。是岁，秦缪公亦卒。</p>

<p><a href="#pn-74.83" id="pn-74.83" class="para-num" title="点击复制链接">74.83</a> 灵公<span class="time" title="时间">元年</span><span class="time" title="时间">四月</span>，秦康公曰：<span class="dialogue quoted">"昔文公之入也无卫，故有吕、郤之患。"</span>乃多与公子雍卫。太子母缪嬴日夜抱太子以号泣於朝，曰：<span class="dialogue quoted">"先君何罪？其嗣亦何罪？舍適而外求君，将安置此？"</span>出朝，则抱以適赵盾所，顿首曰：<span class="dialogue quoted">"先君奉此子而属之子，曰'此子材，吾受其赐；不材，吾怨子'。今君卒，言犹在耳，而弃之，若何？"</span>赵盾与诸大夫皆患缪嬴，且畏诛，乃背所迎而立太子夷皋，是为灵公。发兵以距秦送公子雍者。赵盾为将，往击秦，败之令狐。先蔑、随会亡奔秦。<span class="time" title="时间">秋</span>，齐、宋、卫、郑、曹、许君皆会赵盾，盟於扈，以灵公初立故也。</p>


<h2>灵公伐秦</h2>

<p><a href="#pn-75.84" id="pn-75.84" class="para-num" title="点击复制链接">75.84</a> 四年，伐秦，取少梁。秦亦取晋之郩。六年，秦康公伐晋，取羁马。晋侯怒，使赵盾、赵穿、郤缺击秦，大战河曲，赵穿最有功。七年，晋六卿患随会之在秦，常为晋乱，乃详令魏寿馀反晋降秦。秦使随会之魏，因执会以归晋。</p>


<h2>赵盾平周乱</h2>

<p><a href="#pn-76.85" id="pn-76.85" class="para-num" title="点击复制链接">76.85</a> 八年，周顷王崩，公卿争权，故不赴。晋使赵盾以车八百乘平周乱而立匡王。是年，楚庄王初即位。十二年，齐人弑其君懿公。</p>


<h2>灵公侈暴与鉏麑刺赵盾</h2>

<p><a href="#pn-77.86" id="pn-77.86" class="para-num" title="点击复制链接">77.86</a> 十四年，灵公壮，侈，厚敛以彫墙。<span class="dialogue quoted">"从台上弹人，观其避丸也。宰夫胹熊蹯不熟，灵公怒，杀宰夫，使妇人持其尸出弃之，过朝。赵盾、随会前数谏，不听；已又见死人手，二人前谏。随会先谏，不听。灵公患之，使鉏麑刺赵盾。盾闺门开，居处节，鉏麑退，叹曰："</span>杀忠臣，弃君命，罪一也。"遂触树而死。</p>

<p><a href="#pn-78.87" id="pn-78.87" class="para-num" title="点击复制链接">78.87</a> 初，盾常田首山，见桑下有饿人。饿人，示眯明也。盾与之食，食其半。问其故，曰：<span class="quoted">"宦三年，未知母之存不，原遗母。"</span>盾义之，益与之饭肉。已而为晋宰夫，赵盾弗复知也。<span class="time" title="时间">九月</span>，晋灵公饮赵盾酒，伏甲将攻盾。公宰示眯明知之，恐盾醉不能起，而进曰：<span class="quoted">"君赐臣，觞三行可以罢。"</span>欲以去赵盾，令先，毋及难。盾既去，灵公伏士未会，先纵齧狗名敖。明为盾搏杀狗。盾曰：<span class="quoted">"弃人用狗，虽猛何为。"</span>然不知明之为阴德也。已而灵公纵伏士出逐赵盾，示眯明反击灵公之伏士，伏士不能进，而竟脱盾。盾问其故，曰：<span class="quoted">"我桑下饿人。"</span>问其名，弗告。明亦因亡去。</p>


<h2>赵穿弑灵公与董狐直笔</h2>

<p><a href="#pn-79.88" id="pn-79.88" class="para-num" title="点击复制链接">79.88</a> 盾遂奔，未出晋境。<span class="time" title="时间">乙丑</span>，盾昆弟将军赵穿袭杀灵公於桃园而迎赵盾。赵盾素贵，得民和；灵公少，侈，民不附，故为弑易。盾复位。晋太史董狐书曰<span class="quoted">"赵盾弑其君"</span>，以视於朝。盾曰：<span class="quoted">"弑者赵穿，我无罪。"</span>太史曰：<span class="dialogue quoted">"子为正卿，而亡不出境，反不诛国乱，非子而谁？"</span>孔子闻之，曰：<span class="dialogue quoted">"董狐，古之良史也，书法不隐。宣子，良大夫也，为法受恶。惜也，出疆乃免。"</span></p>


<h2>成公立</h2>

<p><a href="#pn-80.89" id="pn-80.89" class="para-num" title="点击复制链接">80.89</a> 赵盾使赵穿迎襄公弟黑臀于周而立之，是为成公。</p>

<p><a href="#pn-81.90" id="pn-81.90" class="para-num" title="点击复制链接">81.90</a> 成公者，文公少子，其母周女也。<span class="time" title="时间">壬申</span>，朝于武宫。</p>


<h2>成公时政</h2>

<p><a href="#pn-82.91" id="pn-82.91" class="para-num" title="点击复制链接">82.91</a> 成公<span class="time" title="时间">元年</span>，赐赵氏为公族。伐郑，郑倍晋故也。三年，郑伯初立，附晋而弃楚。楚怒，伐郑，晋往救之。</p>

<p><a href="#pn-82.92" id="pn-82.92" class="para-num" title="点击复制链接">82.92</a> 六年，伐秦，虏秦将赤。</p>


<h2>成公卒景公立</h2>

<p><a href="#pn-83.93" id="pn-83.93" class="para-num" title="点击复制链接">83.93</a> 七年，成公与楚庄王争彊，会诸侯于扈。陈畏楚，不会。晋使中行桓子伐陈，因救郑，与楚战，败楚师。是年，成公卒，子景公据立。</p>


<h2>景公初年楚伐郑</h2>

<p><a href="#pn-84.94" id="pn-84.94" class="para-num" title="点击复制链接">84.94</a> 景公<span class="time" title="时间">元年</span><span class="time" title="时间">春</span>，陈大夫夏徵舒弑其君灵公。二年，楚庄王伐陈，诛徵舒。</p>

<p><a href="#pn-85.95" id="pn-85.95" class="para-num" title="点击复制链接">85.95</a> 三年，楚庄王围郑，郑告急晋。晋使荀林父将中军，随会将上军，赵朔将下军，郤克、栾书、先縠、韩厥、巩朔佐之。<span class="time" title="时间">六月</span>，至河。闻楚已服郑，郑伯肉袒与盟而去，荀林父欲还。先縠曰：<span class="quoted">"凡来救郑，不至不可，将率离心。"</span>卒度河。楚已服郑，欲饮马于河为名而去。楚与晋军大战。郑新附楚，畏之，反助楚攻晋。晋军败，走河，争度，船中人指甚众。楚虏我将智</p>


<h2>邲之战晋败于楚</h2>

<p><a href="#pn-86.96" id="pn-86.96" class="para-num" title="点击复制链接">86.96</a> 。归而林父曰：<span class="quoted">"臣为督将，军败当诛，请死。"</span>景公欲许之。随会曰：<span class="dialogue quoted">"昔文公之与楚战城濮，成王归杀子玉，而文公乃喜。今楚已败我师，又诛其将，是助楚杀仇也。"</span>乃止。</p>

<p><a href="#pn-86.97" id="pn-86.97" class="para-num" title="点击复制链接">86.97</a> 四年，先縠以首计而败晋军河上，恐诛，乃奔翟，与翟谋伐晋。晋觉，乃族縠。縠，先轸子也。</p>


<h2>楚强晋弱</h2>

<p><a href="#pn-87.98" id="pn-87.98" class="para-num" title="点击复制链接">87.98</a> 五年，伐郑，为助楚故也。是时楚庄王彊，以挫晋兵河上也。</p>

<p><a href="#pn-88.99" id="pn-88.99" class="para-num" title="点击复制链接">88.99</a> 六年，楚伐宋，宋来告急晋，晋欲救之，伯宗谋曰：<span class="quoted">"楚，天方开之，不可当。"</span>乃使解扬绐为救宋。郑人执与楚，楚厚赐，使反其言，令宋急下。解扬绐许之，卒致晋君言。楚欲杀之，或谏，乃归解扬。</p>

<p><a href="#pn-88.100" id="pn-88.100" class="para-num" title="点击复制链接">88.100</a> 七年，晋使随会灭赤狄。</p>


<h2>郤克使齐受辱</h2>

<p><a href="#pn-89.101" id="pn-89.101" class="para-num" title="点击复制链接">89.101</a> 八年，使郤克於齐。齐顷公母从楼上观而笑之。所以然者，郤克偻，而鲁使蹇，卫使眇，故齐亦令人如之以导客。郤克怒，归至河上，曰：<span class="quoted">"不报齐者，河伯视之！"</span>至国，请君，欲伐齐。景公问知其故，曰：<span class="quoted">"子之怨，安足以烦国！"</span>弗听。魏文子请老休，辟郤克，克执政。</p>


<h2>楚庄王卒</h2>

<p><a href="#pn-90.102" id="pn-90.102" class="para-num" title="点击复制链接">90.102</a> 九年，楚庄王卒。晋伐齐，齐使太子彊为质於晋，晋兵罢。</p>


<h2>鞍之战晋败齐</h2>

<p><a href="#pn-91.103" id="pn-91.103" class="para-num" title="点击复制链接">91.103</a> 十一年<span class="time" title="时间">春</span>，齐伐鲁，取隆。鲁告急卫，卫与鲁皆因郤克告急於晋。晋乃使郤克、栾书、韩厥以兵车八百乘与鲁、卫共伐齐。<span class="time" title="时间">夏</span>，与顷公战於鞍，伤困顷公。顷公乃与其右易位，下取饮，以得脱去。齐师败走，晋追北至齐。顷公献宝器以求平，不听。郤克曰：<span class="quoted">"必得萧桐侄子为质。"</span>齐使曰：<span class="dialogue quoted">"萧桐侄子，顷公母；顷公母犹晋君母，柰何必得之？不义，请复战。"</span>晋乃许与平而去。</p>


<h2>巫臣奔晋</h2>

<p><a href="#pn-92.104" id="pn-92.104" class="para-num" title="点击复制链接">92.104</a> 楚申公巫臣盗夏姬以奔晋，晋以巫臣为邢大夫。</p>


<h2>景公中后期诸事</h2>

<p><a href="#pn-93.105" id="pn-93.105" class="para-num" title="点击复制链接">93.105</a> 十二年<span class="time" title="时间">冬</span>，齐顷公如晋，欲上尊晋景公为王，景公让不敢。晋始作六军，韩厥、巩朔、赵穿、荀骓、</p>

<p><a href="#pn-94.106" id="pn-94.106" class="para-num" title="点击复制链接">94.106</a> 十三年，鲁成公朝晋，晋弗敬，鲁怒去，倍晋。晋伐郑，取氾。</p>

<p><a href="#pn-94.107" id="pn-94.107" class="para-num" title="点击复制链接">94.107</a> 十四年，梁山崩。问伯宗，伯宗以为不足怪也。</p>

<p><a href="#pn-94.108" id="pn-94.108" class="para-num" title="点击复制链接">94.108</a> 十六年，楚将子反怨巫臣，灭其族。巫臣怒，遗子反书曰：<span class="quoted">"必令子罢於奔命！"</span>乃请使吴，令其子为吴行人，教吴乘车用兵。吴晋始通，约伐楚。</p>

<p><a href="#pn-94.109" id="pn-94.109" class="para-num" title="点击复制链接">94.109</a> 十七年，诛赵同、赵括，族灭之。韩厥曰：<span class="dialogue quoted">"赵衰、赵盾之功岂可忘乎？柰何绝祀！"</span>乃复令赵庶子武为赵後，复与之邑。</p>


<h2>景公卒厉公立</h2>

<p><a href="#pn-95.110" id="pn-95.110" class="para-num" title="点击复制链接">95.110</a> 十九年<span class="time" title="时间">夏</span>，景公病，立其太子寿曼为君，是为厉公。後月馀，景公卒。</p>


<h2>厉公伐秦</h2>

<p><a href="#pn-96.111" id="pn-96.111" class="para-num" title="点击复制链接">96.111</a> 厉公<span class="time" title="时间">元年</span>，初立，欲和诸侯，与秦桓公夹河而盟。归而秦倍盟，与翟谋伐晋。三年，使吕相让秦，因与诸侯伐秦。至泾，败秦於麻隧，虏其将成差。</p>


<h2>三郤杀伯宗</h2>

<p><a href="#pn-97.112" id="pn-97.112" class="para-num" title="点击复制链接">97.112</a> 五年，三郤谗伯宗，杀之。伯宗以好直谏得此祸，国人以是不附厉公。</p>


<h2>鄢陵之战晋败楚</h2>

<p><a href="#pn-98.113" id="pn-98.113" class="para-num" title="点击复制链接">98.113</a> 六年<span class="time" title="时间">春</span>，郑倍晋与楚盟，晋怒。栾书曰：<span class="quoted">"不可以当吾世而失诸侯。"</span>乃发兵。厉公自将，<span class="time" title="时间">五月</span>度河。闻楚兵来救，范文子请公欲还。郤至曰：<span class="dialogue quoted">"发兵诛逆，见彊辟之，无以令诸侯。"</span>遂与战。<span class="time" title="时间">癸巳</span>，射中楚共王目，楚兵败於鄢陵。子反收馀兵，拊循欲复战，晋患之。共王召子反，其侍者竖阳穀进酒，子反醉，不能见。王怒，让子反，子反死。王遂引兵归。晋由此威诸侯，欲以令天下求霸。</p>


<h2>厉公宠姬乱政被杀</h2>

<p><a href="#pn-99.114" id="pn-99.114" class="para-num" title="点击复制链接">99.114</a> 厉公多外嬖姬，归，欲尽去群大夫而立诸姬兄弟。宠姬兄曰胥童，尝与郤至有怨，及栾书又怨郤至不用其计而遂败楚，乃使人间谢楚。楚来诈厉公曰：<span class="dialogue quoted">"鄢陵之战，实至召楚，欲作乱，内子周立之。会与国不具，是以事不成。"</span>厉公告栾书。栾书曰：<span class="dialogue quoted">"其殆有矣！原公试使人之周微考之。"</span>果使郤至於周。栾书又使公子周见郤至，郤至不知见卖也。厉公验之，信然，遂怨郤至，欲杀之。八年，厉公猎，与姬饮，郤至杀豕奉进，宦者夺之。郤至射杀宦者。公怒，曰：<span class="quoted">"季子欺予！"</span>将诛三郤，未发也。郤锜欲攻公，曰：<span class="quoted">"我虽死，公亦病矣。"</span>郤至曰：<span class="dialogue quoted">"信不反君，智不害民，勇不作乱。失此三者，谁与我？我死耳！"</span>十<span class="time" title="时间">二月</span><span class="time" title="时间">壬午</span>，公令胥童以兵八百人袭攻杀三郤。胥童因以劫栾书、中行偃于朝，曰：<span class="quoted">"不杀二子，患必及公。"</span>公曰：<span class="quoted">"一旦杀三卿，寡人不忍益也。"</span>对曰：<span class="quoted">"人将忍君。"</span>公弗听，谢栾书等以诛郤氏罪：<span class="quoted">"大夫复位。"</span>二子顿首曰：<span class="quoted">"幸甚幸甚！"</span>公使胥童为卿。闰月<span class="time" title="时间">乙卯</span>，厉公游匠骊氏，栾书、中行偃以其党袭捕厉公，囚之，杀胥童，而使人迎公子周于周而立之，是为悼公。</p>


<h2>栾书弑厉公迎悼公</h2>

<p><a href="#pn-100.115" id="pn-100.115" class="para-num" title="点击复制链接">100.115</a> 悼公<span class="time" title="时间">元年</span><span class="time" title="时间">正月</span><span class="time" title="时间">庚申</span>，栾书、中行偃弑厉公，葬之以一乘车。厉公囚六日死，死十日<span class="time" title="时间">庚午</span>，智</p>

<p><a href="#pn-101.116" id="pn-101.116" class="para-num" title="点击复制链接">101.116</a> 迎公子周来，至绛，刑鸡与大夫盟而立之，是为悼公。<span class="time" title="时间">辛巳</span>，朝武宫。<span class="time" title="时间">二月</span><span class="time" title="时间">乙酉</span>，即位。</p>


<h2>悼公即位施德</h2>

<p><a href="#pn-102.117" id="pn-102.117" class="para-num" title="点击复制链接">102.117</a> 悼公周者，其大父捷，晋襄公少子也，不得立，号为桓叔，桓叔最爱。桓叔生惠伯谈，谈生悼公周。周之立，年十四矣。悼公曰：<span class="dialogue quoted">"大父、父皆不得立而辟难於周，客死焉。寡人自以疏远，毋几为君。今大夫不忘文、襄之意而惠立桓叔之後，赖宗庙大夫之灵，得奉晋祀，岂敢不战战乎？大夫其亦佐寡人！"</span>於是逐不臣者七人，修旧功，施德惠，收文公入时功臣後。<span class="time" title="时间">秋</span>，伐郑。郑师败，遂至陈。</p>


<h2>悼公治政用魏绛和戎</h2>

<p><a href="#pn-103.118" id="pn-103.118" class="para-num" title="点击复制链接">103.118</a> 三年，晋会诸侯。悼公问群臣可用者，祁傒举解狐。解狐，傒之仇。复问，举其子祁午。君子曰：<span class="dialogue quoted">"祁傒可谓不党矣！外举不隐仇，内举不隐子。"</span>方会诸侯，悼公弟杨干乱行，魏绛戮其仆。悼公怒，或谏公，公卒贤绛，任之政，使和戎，戎大亲附。十一年，悼公曰：<span class="dialogue quoted">"自吾用魏绛，九合诸侯，和戎、翟，魏子之力也。"</span>赐之乐，三让乃受之。<span class="time" title="时间">冬</span>，秦取我栎。</p>

<p><a href="#pn-103.119" id="pn-103.119" class="para-num" title="点击复制链接">103.119</a> 十四年，晋使六卿率诸侯伐秦，度泾，大败秦军，至棫林而去。</p>


<h2>悼公卒平公立</h2>

<p><a href="#pn-104.120" id="pn-104.120" class="para-num" title="点击复制链接">104.120</a> 十五年，悼公问治国於师旷。师旷曰：<span class="quoted">"惟仁义为本。"</span><span class="time" title="时间">冬</span>，悼公卒，子平公彪立。</p>


<h2>平公伐齐</h2>

<p><a href="#pn-105.121" id="pn-105.121" class="para-num" title="点击复制链接">105.121</a> 平公<span class="time" title="时间">元年</span>，伐齐，齐灵公与战靡下，齐师败走。晏婴曰：<span class="quoted">"君亦毋勇，何不止战？"</span>遂去。晋追，遂围临菑，尽烧屠其郭中。东至胶，南至沂，齐皆城守，晋乃引兵归。</p>


<h2>栾逞之乱</h2>

<p><a href="#pn-106.122" id="pn-106.122" class="para-num" title="点击复制链接">106.122</a> 六年，鲁襄公朝晋。晋栾逞有罪，奔齐。八年，齐庄公微遣栾逞於曲沃，以兵随之。齐兵上太行，栾逞从曲沃中反，袭入绛。绛不戒，平公欲自杀，范献子止公，以其徒击逞，逞败走曲沃。曲沃攻逞，逞死，遂灭栾氏宗。逞者，栾书孙也。其入绛，与魏氏谋。齐庄公闻逞败，乃还，取晋之朝歌去，以报临菑之役也。</p>


<h2>齐乱晋伐齐</h2>

<p><a href="#pn-107.123" id="pn-107.123" class="para-num" title="点击复制链接">107.123</a> 十年，齐崔杼弑其君庄公。晋因齐乱，伐败齐於高唐去，报太行之役也。</p>


<h2>季札预言三家分晋</h2>

<p><a href="#pn-108.124" id="pn-108.124" class="para-num" title="点击复制链接">108.124</a> 十四年，吴延陵季子来使，与赵文子、韩宣子、魏献子语，曰：<span class="quoted">"晋国之政，卒归此三家矣。"</span></p>


<h2>晏婴论晋季世</h2>

<p><a href="#pn-109.125" id="pn-109.125" class="para-num" title="点击复制链接">109.125</a> 十九年，齐使晏婴如晋，与叔乡语。叔乡曰：<span class="dialogue quoted">"晋，季世也。公厚赋为台池而不恤政，政在私门，其可久乎！"</span>晏子然之。</p>


<h2>平公卒昭公立</h2>

<p><a href="#pn-110.126" id="pn-110.126" class="para-num" title="点击复制链接">110.126</a> 二十二年，伐燕。二十六年，平公卒，子昭公夷立。</p>


<h2>昭公卒顷公立</h2>

<p><a href="#pn-111.127" id="pn-111.127" class="para-num" title="点击复制链接">111.127</a> 昭公六年卒。六卿彊，公室卑。子顷公去疾立。</p>


<h2>顷公时六卿专权</h2>

<p><a href="#pn-112.128" id="pn-112.128" class="para-num" title="点击复制链接">112.128</a> 顷公六年，周景王崩，王子争立。晋六卿平王室乱，立敬王。</p>

<p><a href="#pn-113.129" id="pn-113.129" class="para-num" title="点击复制链接">113.129</a> 九年，鲁季氏逐其君昭公，昭公居乾侯。十一年，卫、宋使使请晋纳鲁君。季平子私赂范献子，献子受之，乃谓晋君曰：<span class="quoted">"季氏无罪。"</span>不果入鲁君。</p>


<h2>六卿灭祁叔乡</h2>

<p><a href="#pn-114.130" id="pn-114.130" class="para-num" title="点击复制链接">114.130</a> 十二年，晋之宗家祁傒孙，叔乡子，相恶於君。六卿欲弱公室，乃遂以法尽灭其族。而分其邑为十县，各令其子为大夫。晋益弱，六卿皆大。</p>


<h2>顷公卒定公立</h2>

<p><a href="#pn-115.131" id="pn-115.131" class="para-num" title="点击复制链接">115.131</a> 十四年，顷公卒，子定公午立。</p>


<h2>定公时赵范中行之乱</h2>

<p><a href="#pn-116.132" id="pn-116.132" class="para-num" title="点击复制链接">116.132</a> 定公十一年，鲁阳虎奔晋，赵鞅简子舍之。十二年，孔子相鲁。</p>

<p><a href="#pn-117.133" id="pn-117.133" class="para-num" title="点击复制链接">117.133</a> 十五年，赵鞅使邯郸大夫午，不信，欲杀午，午与中行寅、范吉射亲攻赵鞅，鞅走保晋阳。定公围晋阳。荀栎、韩不信、魏侈与范、中行为仇，乃移兵伐范、中行。范、中行反，晋君击之，败范、中行。范、中行走朝歌，保之。韩、魏为赵鞅谢晋君，乃赦赵鞅，复位。二十二年，晋败范、中行氏，二子奔齐。</p>


<h2>黄池争长</h2>

<p><a href="#pn-118.134" id="pn-118.134" class="para-num" title="点击复制链接">118.134</a> 三十年，定公与吴王夫差会黄池，争长，赵鞅时从，卒长吴。</p>


<h2>齐田常弑君与定公卒</h2>

<p><a href="#pn-119.135" id="pn-119.135" class="para-num" title="点击复制链接">119.135</a> 三十一年，齐田常弑其君简公，而立简公弟骜为平公。三十三年，孔子卒。</p>

<p><a href="#pn-120.136" id="pn-120.136" class="para-num" title="点击复制链接">120.136</a> 三十七年，定公卒，子出公凿立。</p>


<h2>出公与四卿</h2>

<p><a href="#pn-121.137" id="pn-121.137" class="para-num" title="点击复制链接">121.137</a> 出公十七年，"知伯与赵、韩、魏共分范、中行地以为邑。出公怒，告齐、鲁，欲以伐四卿。四卿恐，遂反攻出公。出公奔齐，道死。故知伯乃立昭公曾孙骄为晋君，是为哀公。</p>


<h2>知伯专政</h2>

<p><a href="#pn-122.138" id="pn-122.138" class="para-num" title="点击复制链接">122.138</a> 哀公大父雍，晋昭公少子也，号为戴子。戴子生忌。忌善知伯，蚤死，故知伯欲尽并晋，未敢，乃立忌子骄为君。当是时，晋国政皆决知伯，晋哀公不得有所制。知伯遂有范、中行地，最彊。</p>


<h2>三家灭知伯</h2>

<p><a href="#pn-123.139" id="pn-123.139" class="para-num" title="点击复制链接">123.139</a> 哀公四年，赵襄子、韩康子、魏桓子共杀知伯，尽并其地。</p>


<h2>哀公至幽公</h2>

<p><a href="#pn-124.140" id="pn-124.140" class="para-num" title="点击复制链接">124.140</a> 十八年，哀公卒，子幽公柳立。</p>

<p><a href="#pn-125.141" id="pn-125.141" class="para-num" title="点击复制链接">125.141</a> 幽公之时，晋畏，反朝韩、赵、魏之君。独有绛、曲沃，馀皆入三晋。</p>


<h2>幽公被杀烈公立</h2>

<p><a href="#pn-126.142" id="pn-126.142" class="para-num" title="点击复制链接">126.142</a> 十五年，魏文侯初立。十八年，幽公淫妇人，夜窃出邑中，盗杀幽公。魏文侯以兵诛晋乱，立幽公子止，是为烈公。</p>


<h2>三家为诸侯</h2>

<p><a href="#pn-127.143" id="pn-127.143" class="para-num" title="点击复制链接">127.143</a> 烈公十九年，周威烈王赐赵、韩、魏皆命为诸侯。</p>


<h2>孝公至静公</h2>

<p><a href="#pn-128.144" id="pn-128.144" class="para-num" title="点击复制链接">128.144</a> 二十七年，烈公卒，子孝公颀立。孝公九年，魏武侯初立，袭邯郸，不胜而去。十七年，孝公卒，子静公俱酒立。是岁，齐威王<span class="time" title="时间">元年</span>也。</p>


<h2>三家分晋绝祀</h2>

<p><a href="#pn-129.145" id="pn-129.145" class="para-num" title="点击复制链接">129.145</a> 静公二年，魏武侯、韩哀侯、赵敬侯灭晋後而三分其地。静公迁为家人，晋绝不祀。</p>


<h2>太史公论晋</h2>

<p><a href="#pn-130.146" id="pn-130.146" class="para-num" title="点击复制链接">130.146</a> 太史公曰：晋文公，古所谓明君也，亡居外十九年，至困约，及即位而行赏，尚忘介子推，况骄主乎？灵公既弑，其後成、景致严，至厉大刻，大夫惧诛，祸作。悼公以後日衰，六卿专权。故君道之御其臣下。固不易哉！</p>


<h2>全篇总赞</h2>

<p><a href="#pn-131.147" id="pn-131.147" class="para-num" title="点击复制链接">131.147</a> 天命叔虞，卒封於唐。<br>
桐珪既削，河、汾是荒。<br>
文侯虽嗣，曲沃日彊。<br>
未知本末，祚倾桓庄。<br>
献公昏惑，太子罹殃。<br>
重耳致霸，朝周河阳。<br>
灵既丧德，厉亦无防。<br>
四卿侵侮，晋祚遽亡。</p>

<nav class="chapter-nav">
    <a href="../docs/index.html" class="nav-home">回到主页</a>
    <a href="038_宋微子世家.html" class="nav-prev">← 上一页</a>
    <a href="040_楚世家.html" class="nav-next">下一页 →</a>
</nav>
</body>
</html>
