<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>124_游侠列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="123_大宛列传.html" class="nav-prev">← 上一页</a>
    <a href="125_佞幸列传.html" class="nav-next">下一页 →</a>
</nav>
<h1>游侠列传 <a href="../original_text/124_游侠列传.txt" class="original-text-link">原文</a></h1>

<h2>游侠总论</h2>

<p><a href="#pn-0" id="pn-0" class="para-num" title="点击复制链接">0</a> <span class="person" title="人名">韩子</span>曰：<span class="quoted">"儒以文乱法，而侠以武犯禁。"</span>二者皆讥，而学士多称于世云。至如以术取<span class="official" title="官职">宰相</span><span class="official" title="官职">卿大夫</span>，辅翼其世主，功名俱着于<span class="institution" title="制度">春秋</span>，固无可言者。及若<span class="person" title="人名">季次</span>、<span class="person" title="人名">原宪</span>，闾巷人也，读书怀独行君子之德，义不苟合当世，当世亦笑之。故<span class="person" title="人名">季次</span>、<span class="person" title="人名">原宪</span>终身空室蓬户，褐<span class="artifact" title="器物/书名">衣</span>疏食不厌。死而已<span class="time" title="时间">四百馀年</span>，而弟子志之不倦。今游侠，其行虽不轨于正义，然其言必信，其行必果，已诺必诚，不爱其躯，赴士之戹困，既已存亡死生矣，而不矜其能，羞伐其德，盖亦有足多者焉。</p>

<p><a href="#pn-1" id="pn-1" class="para-num" title="点击复制链接">1</a> 且缓急，人之所时有也。<span class="person" title="人名">太史公</span>曰：昔者<span class="person" title="人名">虞舜</span>窘于井廪，<span class="person" title="人名">伊尹</span>负于<span class="artifact" title="器物/书名">鼎俎</span>，<span class="person" title="人名">傅说</span>匿于<span class="place" title="地名">傅险</span>，<span class="person" title="人名">吕尚</span>困于<span class="place" title="地名">棘津</span>，<span class="person" title="人名">夷吾</span>桎梏，<span class="person" title="人名">百里</span>饭<span class="artifact" title="器物/书名">牛</span>，<span class="person" title="人名">仲尼</span>畏<span class="place" title="地名">匡</span>，菜色<span class="place" title="地名">陈</span>、<span class="place" title="地名">蔡</span>。此皆学士所谓有道仁人也，犹然遭此菑，况以中材而涉乱世之末流乎？其遇害何可胜道哉！</p>

<p><a href="#pn-2" id="pn-2" class="para-num" title="点击复制链接">2</a> 鄙人有言曰：<span class="quoted">"何知仁义，已飨其利者为有德。"</span>故<span class="person" title="人名">伯夷</span>丑<span class="dynasty" title="朝代/氏族">周</span>，饿死<span class="place" title="地名">首阳山</span>，而<span class="person" title="人名">文</span><span class="person" title="人名">武</span>不以其故贬王；<span class="person" title="人名">跖</span>、<span class="person" title="人名">蹻</span>暴戾，其徒诵义无穷。由此观之，<span class="quoted">"窃<span class="artifact" title="器物/书名">钩</span>者诛，窃国者侯，侯之门仁义存"</span>，非虚言也。</p>

<p><a href="#pn-3" id="pn-3" class="para-num" title="点击复制链接">3</a> 今拘学或抱咫尺之义，久孤于世，岂若卑论侪俗，与世沈浮而取荣名哉！而布衣之徒，设取予然诺，千里诵义，为死不顾世，此亦有所长，非苟而已也。故士穷窘而得委命，此岂非人之所谓贤豪间者邪？诚使乡曲之侠，予<span class="person" title="人名">季次</span>、<span class="person" title="人名">原宪</span>比权量力，效功于当世，不同日而论矣。要以功见言信，侠客之义又曷可少哉！</p>

<h2>布衣之侠</h2>

<p><a href="#pn-4" id="pn-4" class="para-num" title="点击复制链接">4</a> 古布衣之侠，靡得而闻已。近世<span class="person" title="人名">延陵</span>、<span class="person" title="人名">孟尝</span>、<span class="person" title="人名">春申</span>、<span class="person" title="人名">平原</span>、<span class="person" title="人名">信陵</span>之徒，皆因王者亲属，藉于有土<span class="official" title="官职">卿相</span>之富厚，招天下贤者，显名诸侯，不可谓不贤者矣。比如顺风而呼，声非加疾，其埶激也。至如闾巷之侠，修行砥名，声施于天下，莫不称贤，是为难耳。然儒、墨皆排摈不载。自<span class="dynasty" title="朝代/氏族">秦</span>以前，匹夫之侠，湮灭不见，余甚恨之。以余所闻，<span class="dynasty" title="朝代/氏族">汉</span>兴有<span class="person" title="人名">朱家</span>、<span class="person" title="人名">田仲</span>、<span class="person" title="人名">王公</span>、<span class="person" title="人名">剧孟</span>、<span class="person" title="人名">郭解</span>之徒，虽时扞当世之文罔，然其私义廉絜退让，有足称者。名不虚立，士不虚附。至如朋党宗强比周，设财役贫，豪暴侵凌孤弱，恣欲自快，游侠亦丑之。余悲世俗不察其意，而猥以<span class="person" title="人名">朱家</span>、<span class="person" title="人名">郭解</span>等令与暴豪之徒同类而共笑之也。</p>

<h2>朱家剧孟</h2>

<p><a href="#pn-5" id="pn-5" class="para-num" title="点击复制链接">5</a> <span class="place" title="地名">鲁</span><span class="person" title="人名">朱家</span>者，与<span class="person" title="人名">高祖</span>同时。<span class="place" title="地名">鲁</span>人皆以儒教，而<span class="person" title="人名">朱家</span>用侠闻。所藏活豪士以百数，其馀庸人不可胜言。然终不伐其能，歆其德，诸所尝施，唯恐见之。振人不赡，先从贫贱始。家无馀财，<span class="artifact" title="器物/书名">衣</span>不完采，食不重味，乘不过<span class="artifact" title="器物/书名">軥牛</span>。专趋人之急，甚己之私。既阴脱<span class="person" title="人名">季布将军</span>之戹，及<span class="person" title="人名">布</span>尊贵，终身不见也。自<span class="place" title="地名">关</span>以东，莫不延颈原交焉。</p>

<p><a href="#pn-6" id="pn-6" class="para-num" title="点击复制链接">6</a> <span class="dynasty" title="朝代/氏族">楚</span><span class="person" title="人名">田仲</span>以侠闻，喜<span class="artifact" title="器物/书名">剑</span>，父事<span class="person" title="人名">朱家</span>，自以为行弗及。<span class="person" title="人名">田仲</span>已死，而<span class="place" title="地名">雒阳</span>有<span class="person" title="人名">剧孟</span>。<span class="place" title="地名">周</span>人以商贾为资，而<span class="person" title="人名">剧孟</span>以任侠显诸侯。<span class="dynasty" title="朝代/氏族">吴楚</span>反时，<span class="person" title="人名">条侯</span>为<span class="official" title="官职">太尉</span>，乘<span class="artifact" title="器物/书名">传车</span>将至<span class="place" title="地名">河南</span>，得<span class="person" title="人名">剧孟</span>，喜曰：<span class="quoted">"<span class="dynasty" title="朝代/氏族">吴楚</span>举大事而不求<span class="person" title="人名">孟</span>，吾知其无能为已矣。"</span>天下骚动，<span class="official" title="官职">宰相</span>得之若得一敌国云。<span class="person" title="人名">剧孟</span>行大类<span class="person" title="人名">朱家</span>，而好博，多少年之戏。然<span class="person" title="人名">剧孟</span>母死，自远方送丧盖<span class="time" title="时间">千乘</span>。及<span class="person" title="人名">剧孟</span>死，家无馀<span class="artifact" title="器物/书名">十金</span>之财。而<span class="place" title="地名">符离</span>人<span class="person" title="人名">王孟</span>亦以侠称<span class="place" title="地名">江淮</span>之间。</p>

<h2>诸豪并起</h2>

<p><a href="#pn-7" id="pn-7" class="para-num" title="点击复制链接">7</a> 是时<span class="place" title="地名">济南</span><span class="person" title="人名">瞷氏</span>、<span class="person" title="人名">陈周庸</span>亦以豪闻，<span class="person" title="人名">景帝</span>闻之，使使尽诛此属。其后<span class="place" title="地名">代</span>诸<span class="person" title="人名">白</span>、<span class="place" title="地名">梁</span><span class="person" title="人名">韩无辟</span>、<span class="place" title="地名">阳翟</span><span class="person" title="人名">薛兄</span>、<span class="place" title="地名">陕</span><span class="person" title="人名">韩孺</span>纷纷复出焉。</p>

<h2>郭解行侠</h2>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">郭解</span>，<span class="place" title="地名">轵</span>人也，字<span class="person" title="人名">翁伯</span>，善相人者<span class="person" title="人名">许负</span>外孙也。<span class="person" title="人名">解</span>父以任侠，<span class="person" title="人名">孝文</span>时诛死。<span class="person" title="人名">解</span>为人短小精悍，不饮<span class="artifact" title="器物/书名">酒</span>。少时阴贼，慨不快意，身所杀甚众。以躯借交报仇，藏命作奸剽攻，休铸<span class="artifact" title="器物/书名">钱</span>掘冢，固不可胜数。適有天幸，窘急常得脱，若遇赦。及<span class="person" title="人名">解</span>年长，更折节为俭，以德报怨，厚施而薄望。然其自喜为侠益甚。既已振人之命，不矜其功，其阴贼着于心，卒发于睚眦如故云。而少年慕其行，亦辄为报仇，不使知也。<span class="person" title="人名">解</span>姊子负<span class="person" title="人名">解</span>之势，与人饮，使之嚼。非其任，强必灌之。人怒，拔<span class="artifact" title="器物/书名">刀</span>刺杀<span class="person" title="人名">解</span>姊子，亡去。<span class="person" title="人名">解</span>姊怒曰：<span class="quoted">"以<span class="person" title="人名">翁伯</span>之义，人杀吾子，贼不得。"</span>弃其尸于道，弗葬，欲以辱<span class="person" title="人名">解</span>。<span class="person" title="人名">解</span>使人微知贼处。贼窘自归，具以实告<span class="person" title="人名">解</span>。<span class="person" title="人名">解</span>曰：<span class="quoted">"公杀之固当，吾儿不直。"</span>遂去其贼，罪其姊子，乃收而葬之。诸公闻之，皆多<span class="person" title="人名">解</span>之义，益附焉。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">解</span>出入，人皆避之。有一人独箕倨视之，<span class="person" title="人名">解</span>遣人问其名姓。客欲杀之。<span class="person" title="人名">解</span>曰：<span class="quoted">"居邑屋至不见敬，是吾德不修也，彼何罪！"</span>乃阴属<span class="official" title="官职">尉史</span>曰：<span class="quoted">"是人，吾所急也，至<span class="institution" title="制度">践更</span>时脱之。"</span>每至<span class="institution" title="制度">践更</span>，数过，吏弗求。怪之，问其故，乃<span class="person" title="人名">解</span>使脱之。箕踞者乃肉袒谢罪。少年闻之，愈益慕<span class="person" title="人名">解</span>之行。</p>

<p><a href="#pn-10" id="pn-10" class="para-num" title="点击复制链接">10</a> <span class="place" title="地名">雒阳</span>人有相仇者，邑中贤豪居间者以<span class="time" title="时间">十数</span>，终不听。客乃见<span class="person" title="人名">郭解</span>。<span class="person" title="人名">解</span>夜见仇家，仇家曲听<span class="person" title="人名">解</span>。<span class="person" title="人名">解</span>乃谓仇家曰：<span class="quoted">"吾闻<span class="place" title="地名">雒阳</span>诸公在此间，多不听者。今子幸而听<span class="person" title="人名">解</span>，<span class="person" title="人名">解</span>柰何乃从他县夺人邑中贤<span class="official" title="官职">大夫</span>权乎！"</span>乃夜去，不使人知，曰：<span class="quoted">"且无用，待我去，令<span class="place" title="地名">雒阳</span>豪居其间，乃听之。"</span></p>

<p><a href="#pn-11" id="pn-11" class="para-num" title="点击复制链接">11</a> <span class="person" title="人名">解</span>执恭敬，不敢乘<span class="artifact" title="器物/书名">车</span>入其县廷。之旁郡国，为人请求事，事可出，出之；不可者，各厌其意，然后乃敢尝<span class="artifact" title="器物/书名">酒</span>食。诸公以故严重之，争为用。邑中少年及旁近县贤豪，夜半过门常<span class="time" title="时间">十馀车</span>，请得<span class="person" title="人名">解</span>客舍养之。</p>

<h2>郭解之死</h2>

<p><a href="#pn-12" id="pn-12" class="para-num" title="点击复制链接">12</a> 及徙豪富<span class="place" title="地名">茂陵</span>也，<span class="person" title="人名">解</span>家贫，不中訾，吏恐，不敢不徙。<span class="official" title="官职">卫将军</span>为言：<span class="quoted">"<span class="person" title="人名">郭解</span>家贫不中徙。"</span>上曰：<span class="quoted">"布衣权至使<span class="official" title="官职">将军</span>为言，此其家不贫。"</span><span class="person" title="人名">解</span>家遂徙。诸公送者出<span class="artifact" title="器物/书名">千馀万</span>。<span class="place" title="地名">轵</span>人<span class="person" title="人名">杨季主</span>子为<span class="official" title="官职">县掾</span>，举徙<span class="person" title="人名">解</span>。<span class="person" title="人名">解</span>兄子断<span class="person" title="人名">杨掾</span>头。由此<span class="person" title="人名">杨氏</span>与<span class="person" title="人名">郭氏</span>为仇。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">解</span>入关，<span class="place" title="地名">关中</span>贤豪知与不知，闻其声，争交驩<span class="person" title="人名">解</span>。<span class="person" title="人名">解</span>为人短小，不饮<span class="artifact" title="器物/书名">酒</span>，出未尝有骑。已又杀<span class="person" title="人名">杨季主</span>。<span class="person" title="人名">杨季主</span>家上书，人又杀之阙下。上闻，乃下吏捕<span class="person" title="人名">解</span>。<span class="person" title="人名">解</span>亡，置其母家室<span class="place" title="地名">夏阳</span>，身至<span class="place" title="地名">临晋</span>。<span class="place" title="地名">临晋</span><span class="person" title="人名">籍少公</span>素不知<span class="person" title="人名">解</span>，<span class="person" title="人名">解</span>冒，因求出关。<span class="person" title="人名">籍少公</span>已出<span class="person" title="人名">解</span>，<span class="person" title="人名">解</span>转入<span class="place" title="地名">太原</span>，所过辄告主人家。吏逐之，迹至<span class="person" title="人名">籍少公</span>。<span class="person" title="人名">少公</span>自杀，口绝。久之，乃得<span class="person" title="人名">解</span>。穷治所犯，为<span class="person" title="人名">解</span>所杀，皆在赦前。<span class="place" title="地名">轵</span>有儒生侍使者坐，客誉<span class="person" title="人名">郭解</span>，生曰：<span class="quoted">"<span class="person" title="人名">郭解</span>专以奸犯<span class="institution" title="制度">公法</span>，何谓贤！"</span><span class="person" title="人名">解</span>客闻，杀此生，断其舌。吏以此责<span class="person" title="人名">解</span>，<span class="person" title="人名">解</span>实不知杀者。杀者亦竟绝，莫知为谁。吏奏<span class="person" title="人名">解</span>无罪。<span class="official" title="官职">御史大夫</span><span class="person" title="人名">公孙弘</span>议曰：<span class="quoted">"<span class="person" title="人名">解</span>布衣为任侠行权，以睚眦杀人，<span class="person" title="人名">解</span>虽弗知，此罪甚于<span class="person" title="人名">解</span>杀之。当大逆无道。"</span>遂族<span class="person" title="人名">郭解</span><span class="person" title="人名">翁伯</span>。</p>

<h2>后世诸侠</h2>

<p><a href="#pn-14" id="pn-14" class="para-num" title="点击复制链接">14</a> 自是之后，为侠者极众，敖而无足数者。然<span class="place" title="地名">关中长安</span><span class="person" title="人名">樊仲子</span>，<span class="place" title="地名">槐里</span><span class="person" title="人名">赵王孙</span>，<span class="place" title="地名">长陵</span><span class="person" title="人名">高公子</span>，<span class="place" title="地名">西河</span><span class="person" title="人名">郭公仲</span>，<span class="place" title="地名">太原</span><span class="person" title="人名">卤公孺</span>，<span class="place" title="地名">临淮</span><span class="person" title="人名">儿长卿</span>，<span class="place" title="地名">东阳</span><span class="person" title="人名">田君孺</span>，虽为侠而逡逡有退让君子之风。至若北道<span class="person" title="人名">姚氏</span>，西道诸<span class="person" title="人名">杜</span>，南道<span class="person" title="人名">仇景</span>，东道<span class="person" title="人名">赵他</span>、<span class="person" title="人名">羽公子</span>，<span class="place" title="地名">南阳</span><span class="person" title="人名">赵调</span>之徒，此<span class="person" title="人名">盗跖</span>居民间者耳，曷足道哉！此乃乡者<span class="person" title="人名">朱家</span>之羞也。</p>

<h2>太史公论赞</h2>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">太史公</span>曰：吾视<span class="person" title="人名">郭解</span>，状貌不及中人，言语不足采者。然天下无贤与不肖，知与不知，皆慕其声，言侠者皆引以为名。谚曰：<span class="quoted">"人貌荣名，岂有既乎！"</span>于戏，惜哉！</p>

<p><a href="#pn-16" id="pn-16" class="para-num" title="点击复制链接">16</a> 游侠豪倨，藉藉有声。权行州里，力折<span class="official" title="官职">公卿</span>。<span class="person" title="人名">朱家</span>脱<span class="person" title="人名">季</span>，<span class="person" title="人名">剧孟</span>定倾。急人之难，免雠于更。伟哉<span class="person" title="人名">翁伯</span>，人貌荣名。</p>

<nav class="chapter-nav">
    <a href="../index.html" class="nav-home">回到主页</a>
    <a href="123_大宛列传.html" class="nav-prev">← 上一页</a>
    <a href="125_佞幸列传.html" class="nav-next">下一页 →</a>
</nav>
</body>
</html>
