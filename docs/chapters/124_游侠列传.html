<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>124_游侠列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="123_大宛列传.html" class="nav-prev">← 上一页</a>
    <a href="125_佞幸列传.html" class="nav-next">下一页 →</a>
</nav>
<h1>游侠列传 <a href="../original_text/124_游侠列传.txt" class="original-text-link">原文</a></h1>

<h2>游侠总论</h2>

<p><a href="#pn-0" id="pn-0" class="para-num" title="点击复制链接">0</a> <a href="../entities/person.html#entity-韩非" class="entity-link"><span class="person" title="人名">韩子</span></a>曰：<span class="quoted">"儒以文乱法，而侠以武犯禁。"</span>二者皆讥，而学士多称于世云。至如以术取<a href="../entities/official.html#entity-宰相" class="entity-link"><span class="official" title="官职">宰相</span></a><a href="../entities/official.html#entity-卿大夫" class="entity-link"><span class="official" title="官职">卿大夫</span></a>，辅翼其世主，功名俱着于<a href="../entities/institution.html#entity-春秋" class="entity-link"><span class="institution" title="制度">春秋</span></a>，固无可言者。及若<a href="../entities/person.html#entity-季次" class="entity-link"><span class="person" title="人名">季次</span></a>、<a href="../entities/person.html#entity-原宪" class="entity-link"><span class="person" title="人名">原宪</span></a>，闾巷人也，读书怀独行君子之德，义不苟合当世，当世亦笑之。故<a href="../entities/person.html#entity-季次" class="entity-link"><span class="person" title="人名">季次</span></a>、<a href="../entities/person.html#entity-原宪" class="entity-link"><span class="person" title="人名">原宪</span></a>终身空室蓬户，褐<a href="../entities/artifact.html#entity-衣" class="entity-link"><span class="artifact" title="器物/书名">衣</span></a>疏食不厌。死而已<a href="../entities/time.html#entity-四百馀年" class="entity-link"><span class="time" title="时间">四百馀年</span></a>，而弟子志之不倦。今游侠，其行虽不轨于正义，然其言必信，其行必果，已诺必诚，不爱其躯，赴士之戹困，既已存亡死生矣，而不矜其能，羞伐其德，盖亦有足多者焉。</p>

<p><a href="#pn-1" id="pn-1" class="para-num" title="点击复制链接">1</a> 且缓急，人之所时有也。<a href="../entities/person.html#entity-司马迁" class="entity-link"><span class="person" title="人名">太史公</span></a>曰：昔者<a href="../entities/person.html#entity-虞舜" class="entity-link"><span class="person" title="人名">虞舜</span></a>窘于井廪，<a href="../entities/person.html#entity-伊尹" class="entity-link"><span class="person" title="人名">伊尹</span></a>负于<a href="../entities/artifact.html#entity-鼎俎" class="entity-link"><span class="artifact" title="器物/书名">鼎俎</span></a>，<a href="../entities/person.html#entity-傅说" class="entity-link"><span class="person" title="人名">傅说</span></a>匿于<a href="../entities/place.html#entity-傅险" class="entity-link"><span class="place" title="地名">傅险</span></a>，<a href="../entities/person.html#entity-太公望吕尚" class="entity-link"><span class="person" title="人名">吕尚</span></a>困于<a href="../entities/place.html#entity-棘津" class="entity-link"><span class="place" title="地名">棘津</span></a>，<a href="../entities/person.html#entity-夷吾" class="entity-link"><span class="person" title="人名">夷吾</span></a>桎梏，<a href="../entities/person.html#entity-百里" class="entity-link"><span class="person" title="人名">百里</span></a>饭<a href="../entities/artifact.html#entity-牛" class="entity-link"><span class="artifact" title="器物/书名">牛</span></a>，<a href="../entities/person.html#entity-孔子" class="entity-link"><span class="person" title="人名">仲尼</span></a>畏<a href="../entities/place.html#entity-匡" class="entity-link"><span class="place" title="地名">匡</span></a>，菜色<a href="../entities/place.html#entity-陈" class="entity-link"><span class="place" title="地名">陈</span></a>、<a href="../entities/place.html#entity-蔡" class="entity-link"><span class="place" title="地名">蔡</span></a>。此皆学士所谓有道仁人也，犹然遭此菑，况以中材而涉乱世之末流乎？其遇害何可胜道哉！</p>

<p><a href="#pn-2" id="pn-2" class="para-num" title="点击复制链接">2</a> 鄙人有言曰：<span class="quoted">"何知仁义，已飨其利者为有德。"</span>故<a href="../entities/person.html#entity-伯夷" class="entity-link"><span class="person" title="人名">伯夷</span></a>丑<a href="../entities/dynasty.html#entity-周" class="entity-link"><span class="dynasty" title="朝代/氏族">周</span></a>，饿死<a href="../entities/place.html#entity-首阳山" class="entity-link"><span class="place" title="地名">首阳山</span></a>，而<a href="../entities/person.html#entity-孝文" class="entity-link"><span class="person" title="人名">文</span></a><a href="../entities/person.html#entity-武" class="entity-link"><span class="person" title="人名">武</span></a>不以其故贬王；<a href="../entities/person.html#entity-盗跖" class="entity-link"><span class="person" title="人名">跖</span></a>、<a href="../entities/person.html#entity-庄蹻" class="entity-link"><span class="person" title="人名">蹻</span></a>暴戾，其徒诵义无穷。由此观之，<span class="dialogue quoted">"窃<a href="../entities/artifact.html#entity-钩" class="entity-link"><span class="artifact" title="器物/书名">钩</span></a>者诛，窃国者侯，侯之门仁义存"</span>，非虚言也。</p>

<p><a href="#pn-3" id="pn-3" class="para-num" title="点击复制链接">3</a> 今拘学或抱咫尺之义，久孤于世，岂若卑论侪俗，与世沈浮而取荣名哉！而布衣之徒，设取予然诺，千里诵义，为死不顾世，此亦有所长，非苟而已也。故士穷窘而得委命，此岂非人之所谓贤豪间者邪？诚使乡曲之侠，予<a href="../entities/person.html#entity-季次" class="entity-link"><span class="person" title="人名">季次</span></a>、<a href="../entities/person.html#entity-原宪" class="entity-link"><span class="person" title="人名">原宪</span></a>比权量力，效功于当世，不同日而论矣。要以功见言信，侠客之义又曷可少哉！</p>

<h2>布衣之侠</h2>

<p><a href="#pn-4" id="pn-4" class="para-num" title="点击复制链接">4</a> 古布衣之侠，靡得而闻已。近世<a href="../entities/person.html#entity-延陵" class="entity-link"><span class="person" title="人名">延陵</span></a>、<a href="../entities/person.html#entity-孟尝" class="entity-link"><span class="person" title="人名">孟尝</span></a>、<a href="../entities/person.html#entity-春申君" class="entity-link"><span class="person" title="人名">春申</span></a>、<a href="../entities/person.html#entity-平原" class="entity-link"><span class="person" title="人名">平原</span></a>、<a href="../entities/person.html#entity-信陵君" class="entity-link"><span class="person" title="人名">信陵</span></a>之徒，皆因王者亲属，藉于有土<a href="../entities/official.html#entity-卿相" class="entity-link"><span class="official" title="官职">卿相</span></a>之富厚，招天下贤者，显名诸侯，不可谓不贤者矣。比如顺风而呼，声非加疾，其埶激也。至如闾巷之侠，修行砥名，声施于天下，莫不称贤，是为难耳。然儒、墨皆排摈不载。自<a href="../entities/dynasty.html#entity-秦" class="entity-link"><span class="dynasty" title="朝代/氏族">秦</span></a>以前，匹夫之侠，湮灭不见，余甚恨之。以余所闻，<a href="../entities/dynasty.html#entity-汉" class="entity-link"><span class="dynasty" title="朝代/氏族">汉</span></a>兴有<a href="../entities/person.html#entity-朱家" class="entity-link"><span class="person" title="人名">朱家</span></a>、<a href="../entities/person.html#entity-田仲" class="entity-link"><span class="person" title="人名">田仲</span></a>、<a href="../entities/person.html#entity-王公" class="entity-link"><span class="person" title="人名">王公</span></a>、<a href="../entities/person.html#entity-剧孟" class="entity-link"><span class="person" title="人名">剧孟</span></a>、<a href="../entities/person.html#entity-郭解" class="entity-link"><span class="person" title="人名">郭解</span></a>之徒，虽时扞当世之文罔，然其私义廉絜退让，有足称者。名不虚立，士不虚附。至如朋党宗强比周，设财役贫，豪暴侵凌孤弱，恣欲自快，游侠亦丑之。余悲世俗不察其意，而猥以<a href="../entities/person.html#entity-朱家" class="entity-link"><span class="person" title="人名">朱家</span></a>、<a href="../entities/person.html#entity-郭解" class="entity-link"><span class="person" title="人名">郭解</span></a>等令与暴豪之徒同类而共笑之也。</p>

<h2>朱家剧孟</h2>

<p><a href="#pn-5" id="pn-5" class="para-num" title="点击复制链接">5</a> <a href="../entities/place.html#entity-鲁" class="entity-link"><span class="place" title="地名">鲁</span></a><a href="../entities/person.html#entity-朱家" class="entity-link"><span class="person" title="人名">朱家</span></a>者，与<a href="../entities/person.html#entity-刘邦" class="entity-link"><span class="person" title="人名">高祖</span></a>同时。<a href="../entities/place.html#entity-鲁" class="entity-link"><span class="place" title="地名">鲁</span></a>人皆以儒教，而<a href="../entities/person.html#entity-朱家" class="entity-link"><span class="person" title="人名">朱家</span></a>用侠闻。所藏活豪士以百数，其馀庸人不可胜言。然终不伐其能，歆其德，诸所尝施，唯恐见之。振人不赡，先从贫贱始。家无馀财，<a href="../entities/artifact.html#entity-衣" class="entity-link"><span class="artifact" title="器物/书名">衣</span></a>不完采，食不重味，乘不过<a href="../entities/artifact.html#entity-軥牛" class="entity-link"><span class="artifact" title="器物/书名">軥牛</span></a>。专趋人之急，甚己之私。既阴脱<a href="../entities/person.html#entity-季布将军" class="entity-link"><span class="person" title="人名">季布将军</span></a>之戹，及<a href="../entities/person.html#entity-黥布" class="entity-link"><span class="person" title="人名">布</span></a>尊贵，终身不见也。自<a href="../entities/place.html#entity-关" class="entity-link"><span class="place" title="地名">关</span></a>以东，莫不延颈原交焉。</p>

<p><a href="#pn-6" id="pn-6" class="para-num" title="点击复制链接">6</a> <a href="../entities/dynasty.html#entity-楚" class="entity-link"><span class="dynasty" title="朝代/氏族">楚</span></a><a href="../entities/person.html#entity-田仲" class="entity-link"><span class="person" title="人名">田仲</span></a>以侠闻，喜<a href="../entities/artifact.html#entity-剑" class="entity-link"><span class="artifact" title="器物/书名">剑</span></a>，父事<a href="../entities/person.html#entity-朱家" class="entity-link"><span class="person" title="人名">朱家</span></a>，自以为行弗及。<a href="../entities/person.html#entity-田仲" class="entity-link"><span class="person" title="人名">田仲</span></a>已死，而<a href="../entities/place.html#entity-雒阳" class="entity-link"><span class="place" title="地名">雒阳</span></a>有<a href="../entities/person.html#entity-剧孟" class="entity-link"><span class="person" title="人名">剧孟</span></a>。<a href="../entities/place.html#entity-周" class="entity-link"><span class="place" title="地名">周</span></a>人以商贾为资，而<a href="../entities/person.html#entity-剧孟" class="entity-link"><span class="person" title="人名">剧孟</span></a>以任侠显诸侯。<a href="../entities/dynasty.html#entity-吴楚" class="entity-link"><span class="dynasty" title="朝代/氏族">吴楚</span></a>反时，<a href="../entities/person.html#entity-条侯" class="entity-link"><span class="person" title="人名">条侯</span></a>为<a href="../entities/official.html#entity-太尉" class="entity-link"><span class="official" title="官职">太尉</span></a>，乘<a href="../entities/artifact.html#entity-传车" class="entity-link"><span class="artifact" title="器物/书名">传车</span></a>将至<a href="../entities/place.html#entity-河南" class="entity-link"><span class="place" title="地名">河南</span></a>，得<a href="../entities/person.html#entity-剧孟" class="entity-link"><span class="person" title="人名">剧孟</span></a>，喜曰：<span class="dialogue quoted">"<a href="../entities/dynasty.html#entity-吴楚" class="entity-link"><span class="dynasty" title="朝代/氏族">吴楚</span></a>举大事而不求<a href="../entities/person.html#entity-孟" class="entity-link"><span class="person" title="人名">孟</span></a>，吾知其无能为已矣。"</span>天下骚动，<a href="../entities/official.html#entity-宰相" class="entity-link"><span class="official" title="官职">宰相</span></a>得之若得一敌国云。<a href="../entities/person.html#entity-剧孟" class="entity-link"><span class="person" title="人名">剧孟</span></a>行大类<a href="../entities/person.html#entity-朱家" class="entity-link"><span class="person" title="人名">朱家</span></a>，而好博，多少年之戏。然<a href="../entities/person.html#entity-剧孟" class="entity-link"><span class="person" title="人名">剧孟</span></a>母死，自远方送丧盖<a href="../entities/time.html#entity-千乘" class="entity-link"><span class="time" title="时间">千乘</span></a>。及<a href="../entities/person.html#entity-剧孟" class="entity-link"><span class="person" title="人名">剧孟</span></a>死，家无馀<a href="../entities/artifact.html#entity-十金" class="entity-link"><span class="artifact" title="器物/书名">十金</span></a>之财。而<a href="../entities/place.html#entity-符离" class="entity-link"><span class="place" title="地名">符离</span></a>人<a href="../entities/person.html#entity-王孟" class="entity-link"><span class="person" title="人名">王孟</span></a>亦以侠称<a href="../entities/place.html#entity-江淮" class="entity-link"><span class="place" title="地名">江淮</span></a>之间。</p>

<h2>诸豪并起</h2>

<p><a href="#pn-7" id="pn-7" class="para-num" title="点击复制链接">7</a> 是时<a href="../entities/place.html#entity-济南" class="entity-link"><span class="place" title="地名">济南</span></a><a href="../entities/person.html#entity-瞷氏" class="entity-link"><span class="person" title="人名">瞷氏</span></a>、<a href="../entities/person.html#entity-陈周庸" class="entity-link"><span class="person" title="人名">陈周庸</span></a>亦以豪闻，<a href="../entities/person.html#entity-孝景帝" class="entity-link"><span class="person" title="人名">景帝</span></a>闻之，使使尽诛此属。其后<a href="../entities/place.html#entity-代" class="entity-link"><span class="place" title="地名">代</span></a>诸<a href="../entities/person.html#entity-白" class="entity-link"><span class="person" title="人名">白</span></a>、<a href="../entities/place.html#entity-梁" class="entity-link"><span class="place" title="地名">梁</span></a><a href="../entities/person.html#entity-韩无辟" class="entity-link"><span class="person" title="人名">韩无辟</span></a>、<a href="../entities/place.html#entity-阳翟" class="entity-link"><span class="place" title="地名">阳翟</span></a><a href="../entities/person.html#entity-薛兄" class="entity-link"><span class="person" title="人名">薛兄</span></a>、<a href="../entities/place.html#entity-陕" class="entity-link"><span class="place" title="地名">陕</span></a><a href="../entities/person.html#entity-韩孺" class="entity-link"><span class="person" title="人名">韩孺</span></a>纷纷复出焉。</p>

<h2>郭解行侠</h2>

<p><a href="#pn-8" id="pn-8" class="para-num" title="点击复制链接">8</a> <a href="../entities/person.html#entity-郭解" class="entity-link"><span class="person" title="人名">郭解</span></a>，<a href="../entities/place.html#entity-轵" class="entity-link"><span class="place" title="地名">轵</span></a>人也，字<a href="../entities/person.html#entity-翁伯" class="entity-link"><span class="person" title="人名">翁伯</span></a>，善相人者<a href="../entities/person.html#entity-许负" class="entity-link"><span class="person" title="人名">许负</span></a>外孙也。<a href="../entities/person.html#entity-郭解" class="entity-link"><span class="person" title="人名">解</span></a>父以任侠，<a href="../entities/person.html#entity-孝文" class="entity-link"><span class="person" title="人名">孝文</span></a>时诛死。<a href="../entities/person.html#entity-郭解" class="entity-link"><span class="person" title="人名">解</span></a>为人短小精悍，不饮<a href="../entities/artifact.html#entity-酒" class="entity-link"><span class="artifact" title="器物/书名">酒</span></a>。少时阴贼，慨不快意，身所杀甚众。以躯借交报仇，藏命作奸剽攻，休铸<a href="../entities/artifact.html#entity-钱" class="entity-link"><span class="artifact" title="器物/书名">钱</span></a>掘冢，固不可胜数。適有天幸，窘急常得脱，若遇赦。及<a href="../entities/person.html#entity-郭解" class="entity-link"><span class="person" title="人名">解</span></a>年长，更折节为俭，以德报怨，厚施而薄望。然其自喜为侠益甚。既已振人之命，不矜其功，其阴贼着于心，卒发于睚眦如故云。而少年慕其行，亦辄为报仇，不使知也。<a href="../entities/person.html#entity-郭解" class="entity-link"><span class="person" title="人名">解</span></a>姊子负<a href="../entities/person.html#entity-郭解" class="entity-link"><span class="person" title="人名">解</span></a>之势，与人饮，使之嚼。非其任，强必灌之。人怒，拔<a href="../entities/artifact.html#entity-刀" class="entity-link"><span class="artifact" title="器物/书名">刀</span></a>刺杀<a href="../entities/person.html#entity-郭解" class="entity-link"><span class="person" title="人名">解</span></a>姊子，亡去。<a href="../entities/person.html#entity-郭解" class="entity-link"><span class="person" title="人名">解</span></a>姊怒曰：<span class="quoted">"以<a href="../entities/person.html#entity-翁伯" class="entity-link"><span class="person" title="人名">翁伯</span></a>之义，人杀吾子，贼不得。"</span>弃其尸于道，弗葬，欲以辱<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>使人微知贼处。贼窘自归，具以实告<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>曰：<span class="quoted">"公杀之固当，吾儿不直。"</span>遂去其贼，罪其姊子，乃收而葬之。诸公闻之，皆多<a href="../entities/person.html#entity-郭解" class="entity-link"><span class="person" title="人名">解</span></a>之义，益附焉。</p>

<p><a href="#pn-9" id="pn-9" class="para-num" title="点击复制链接">9</a> <a href="../entities/person.html#entity-郭解" class="entity-link"><span class="person" title="人名">解</span></a>出入，人皆避之。有一人独箕倨视之，<a href="../entities/person.html#entity-郭解" class="entity-link"><span class="person" title="人名">解</span></a>遣人问其名姓。客欲杀之。<a href="../entities/person.html#entity-郭解" class="entity-link"><span class="person" title="人名">解</span></a>曰：<span class="dialogue quoted">"居邑屋至不见敬，是吾德不修也，彼何罪！"</span>乃阴属<a href="../entities/official.html#entity-尉史" class="entity-link"><span class="official" title="官职">尉史</span></a>曰：<span class="quoted">"是人，吾所急也，至<a href="../entities/institution.html#entity-践更" class="entity-link"><span class="institution" title="制度">践更</span></a>时脱之。"</span>每至<a href="../entities/institution.html#entity-践更" class="entity-link"><span class="institution" title="制度">践更</span></a>，数过，吏弗求。怪之，问其故，乃<a href="../entities/person.html#entity-郭解" class="entity-link"><span class="person" title="人名">解</span></a>使脱之。箕踞者乃肉袒谢罪。少年闻之，愈益慕<a href="../entities/person.html#entity-郭解" class="entity-link"><span class="person" title="人名">解</span></a>之行。</p>

<p><a href="#pn-10" id="pn-10" class="para-num" title="点击复制链接">10</a> <a href="../entities/place.html#entity-雒阳" class="entity-link"><span class="place" title="地名">雒阳</span></a>人有相仇者，邑中贤豪居间者以<a href="../entities/time.html#entity-十数" class="entity-link"><span class="time" title="时间">十数</span></a>，终不听。客乃见<a href="../entities/person.html#entity-郭解" class="entity-link"><span class="person" title="人名">郭解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>夜见仇家，仇家曲听<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>乃谓仇家曰：<span class="dialogue quoted">"吾闻<a href="../entities/place.html#entity-雒阳" class="entity-link"><span class="place" title="地名">雒阳</span></a>诸公在此间，多不听者。今子幸而听<a href="../entities/person.html#entity-郭解" class="entity-link"><span class="person" title="人名">解</span></a>，<a href="../entities/person.html#entity-郭解" class="entity-link"><span class="person" title="人名">解</span></a>柰何乃从他县夺人邑中贤<a href="../entities/official.html#entity-大夫" class="entity-link"><span class="official" title="官职">大夫</span></a>权乎！"</span>乃夜去，不使人知，曰：<span class="dialogue quoted">"且无用，待我去，令<a href="../entities/place.html#entity-雒阳" class="entity-link"><span class="place" title="地名">雒阳</span></a>豪居其间，乃听之。"</span></p>

<p><a href="#pn-11" id="pn-11" class="para-num" title="点击复制链接">11</a> <a href="../entities/person.html#entity-郭解" class="entity-link"><span class="person" title="人名">解</span></a>执恭敬，不敢乘<a href="../entities/artifact.html#entity-车" class="entity-link"><span class="artifact" title="器物/书名">车</span></a>入其县廷。之旁郡国，为人请求事，事可出，出之；不可者，各厌其意，然后乃敢尝<a href="../entities/artifact.html#entity-酒" class="entity-link"><span class="artifact" title="器物/书名">酒</span></a>食。诸公以故严重之，争为用。邑中少年及旁近县贤豪，夜半过门常<a href="../entities/time.html#entity-十馀车" class="entity-link"><span class="time" title="时间">十馀车</span></a>，请得<a href="../entities/person.html#entity-郭解" class="entity-link"><span class="person" title="人名">解</span></a>客舍养之。</p>

<h2>郭解之死</h2>

<p><a href="#pn-12" id="pn-12" class="para-num" title="点击复制链接">12</a> 及徙豪富<a href="../entities/place.html#entity-茂陵" class="entity-link"><span class="place" title="地名">茂陵</span></a>也，<a href="../entities/person.html#entity-郭解" class="entity-link"><span class="person" title="人名">解</span></a>家贫，不中訾，吏恐，不敢不徙。<a href="../entities/official.html#entity-卫将军" class="entity-link"><span class="official" title="官职">卫将军</span></a>为言：<span class="quoted">"<a href="../entities/person.html#entity-郭解" class="entity-link"><span class="person" title="人名">郭解</span></a>家贫不中徙。"</span>上曰：<span class="dialogue quoted">"布衣权至使<a href="../entities/official.html#entity-将军" class="entity-link"><span class="official" title="官职">将军</span></a>为言，此其家不贫。"</span><a href="../entities/person.html#entity-郭解" class="entity-link"><span class="person" title="人名">解</span></a>家遂徙。诸公送者出<a href="../entities/artifact.html#entity-千馀万" class="entity-link"><span class="artifact" title="器物/书名">千馀万</span></a>。<a href="../entities/place.html#entity-轵" class="entity-link"><span class="place" title="地名">轵</span></a>人<a href="../entities/person.html#entity-杨季主" class="entity-link"><span class="person" title="人名">杨季主</span></a>子为<a href="../entities/official.html#entity-县掾" class="entity-link"><span class="official" title="官职">县掾</span></a>，举徙<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>兄子断<a href="../entities/person.html#entity-杨掾" class="entity-link"><span class="person" title="人名">杨掾</span></a>头。由此<a href="../entities/person.html#entity-杨氏" class="entity-link"><span class="person" title="人名">杨氏</span></a>与<a href="../entities/person.html#entity-郭氏" class="entity-link"><span class="person" title="人名">郭氏</span></a>为仇。</p>

<p><a href="#pn-13" id="pn-13" class="para-num" title="点击复制链接">13</a> <a href="../entities/person.html#entity-郭解" class="entity-link"><span class="person" title="人名">解</span></a>入关，<a href="../entities/place.html#entity-关中" class="entity-link"><span class="place" title="地名">关中</span></a>贤豪知与不知，闻其声，争交驩<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>为人短小，不饮<a href="../entities/artifact.html#entity-酒" class="entity-link"><span class="artifact" title="器物/书名">酒</span></a>，出未尝有骑。已又杀<a href="../entities/person.html#entity-杨季主" class="entity-link"><span class="person" title="人名">杨季主</span></a>。<a href="../entities/person.html#entity-杨季主" class="entity-link"><span class="person" title="人名">杨季主</span></a>家上书，人又杀之阙下。上闻，乃下吏捕<a href="../entities/person.html#entity-郭解" class="entity-link"><span class="person" title="人名">解</span></a>。<a href="../entities/person.html#entity-郭解" class="entity-link"><span class="person" title="人名">解</span></a>亡，置其母家室<a href="../entities/place.html#entity-夏阳" class="entity-link"><span class="place" title="地名">夏阳</span></a>，身至<a href="../entities/place.html#entity-临晋" class="entity-link"><span class="place" title="地名">临晋</span></a>。<a href="../entities/place.html#entity-临晋" class="entity-link"><span class="place" title="地名">临晋</span></a><a href="../entities/person.html#entity-籍少公" class="entity-link"><span class="person" title="人名">籍少公</span></a>素不知<a href="../entities/person.html#entity-郭解" class="entity-link"><span class="person" title="人名">解</span></a>，<a href="../entities/person.html#entity-郭解" class="entity-link"><span class="person" title="人名">解</span></a>冒，因求出关。<a href="../entities/person.html#entity-籍少公" class="entity-link"><span class="person" title="人名">籍少公</span></a>已出<a href="../entities/person.html#entity-郭解" class="entity-link"><span class="person" title="人名">解</span></a>，<a href="../entities/person.html#entity-郭解" class="entity-link"><span class="person" title="人名">解</span></a>转入<a href="../entities/place.html#entity-太原" class="entity-link"><span class="place" title="地名">太原</span></a>，所过辄告主人家。吏逐之，迹至<a href="../entities/person.html#entity-籍少公" class="entity-link"><span class="person" title="人名">籍少公</span></a>。<a href="../entities/person.html#entity-籍少公" class="entity-link"><span class="person" title="人名">少公</span></a>自杀，口绝。久之，乃得<a href="../entities/person.html#entity-郭解" class="entity-link"><span class="person" title="人名">解</span></a>。穷治所犯，为<a href="../entities/person.html#entity-郭解" class="entity-link"><span class="person" title="人名">解</span></a>所杀，皆在赦前。<a href="../entities/place.html#entity-轵" class="entity-link"><span class="place" title="地名">轵</span></a>有儒生侍使者坐，客誉<a href="../entities/person.html#entity-郭解" class="entity-link"><span class="person" title="人名">郭解</span></a>，生曰：<span class="quoted">"<a href="../entities/person.html#entity-郭解" class="entity-link"><span class="person" title="人名">郭解</span></a>专以奸犯<a href="../entities/institution.html#entity-公法" class="entity-link"><span class="institution" title="制度">公法</span></a>，何谓贤！"</span><a href="../entities/person.html#entity-郭解" class="entity-link"><span class="person" title="人名">解</span></a>客闻，杀此生，断其舌。吏以此责<a href="../entities/person.html#entity-郭解" class="entity-link"><span class="person" title="人名">解</span></a>，<a href="../entities/person.html#entity-郭解" class="entity-link"><span class="person" title="人名">解</span></a>实不知杀者。杀者亦竟绝，莫知为谁。吏奏<a href="../entities/person.html#entity-郭解" class="entity-link"><span class="person" title="人名">解</span></a>无罪。<a href="../entities/official.html#entity-御史大夫" class="entity-link"><span class="official" title="官职">御史大夫</span></a><a href="../entities/person.html#entity-公孙弘" class="entity-link"><span class="person" title="人名">公孙弘</span></a>议曰：<span class="dialogue quoted">"<a href="../entities/person.html#entity-郭解" class="entity-link"><span class="person" title="人名">解</span></a>布衣为任侠行权，以睚眦杀人，<a href="../entities/person.html#entity-郭解" class="entity-link"><span class="person" title="人名">解</span></a>虽弗知，此罪甚于<a href="../entities/person.html#entity-郭解" class="entity-link"><span class="person" title="人名">解</span></a>杀之。当大逆无道。"</span>遂族<a href="../entities/person.html#entity-郭解" class="entity-link"><span class="person" title="人名">郭解</span></a><a href="../entities/person.html#entity-翁伯" class="entity-link"><span class="person" title="人名">翁伯</span></a>。</p>

<h2>后世诸侠</h2>

<p><a href="#pn-14" id="pn-14" class="para-num" title="点击复制链接">14</a> 自是之后，为侠者极众，敖而无足数者。然<a href="../entities/place.html#entity-关中长安" class="entity-link"><span class="place" title="地名">关中长安</span></a><a href="../entities/person.html#entity-樊仲子" class="entity-link"><span class="person" title="人名">樊仲子</span></a>，<a href="../entities/place.html#entity-槐里" class="entity-link"><span class="place" title="地名">槐里</span></a><a href="../entities/person.html#entity-赵王孙" class="entity-link"><span class="person" title="人名">赵王孙</span></a>，<a href="../entities/place.html#entity-长陵" class="entity-link"><span class="place" title="地名">长陵</span></a><a href="../entities/person.html#entity-高公子" class="entity-link"><span class="person" title="人名">高公子</span></a>，<a href="../entities/place.html#entity-西河" class="entity-link"><span class="place" title="地名">西河</span></a><a href="../entities/person.html#entity-郭公仲" class="entity-link"><span class="person" title="人名">郭公仲</span></a>，<a href="../entities/place.html#entity-太原" class="entity-link"><span class="place" title="地名">太原</span></a><a href="../entities/person.html#entity-卤公孺" class="entity-link"><span class="person" title="人名">卤公孺</span></a>，<a href="../entities/place.html#entity-临淮" class="entity-link"><span class="place" title="地名">临淮</span></a><a href="../entities/person.html#entity-儿长卿" class="entity-link"><span class="person" title="人名">儿长卿</span></a>，<a href="../entities/place.html#entity-东阳" class="entity-link"><span class="place" title="地名">东阳</span></a><a href="../entities/person.html#entity-田君孺" class="entity-link"><span class="person" title="人名">田君孺</span></a>，虽为侠而逡逡有退让君子之风。至若北道<a href="../entities/person.html#entity-姚氏" class="entity-link"><span class="person" title="人名">姚氏</span></a>，西道诸<a href="../entities/person.html#entity-杜" class="entity-link"><span class="person" title="人名">杜</span></a>，南道<a href="../entities/person.html#entity-仇景" class="entity-link"><span class="person" title="人名">仇景</span></a>，东道<a href="../entities/person.html#entity-赵他" class="entity-link"><span class="person" title="人名">赵他</span></a>、<a href="../entities/person.html#entity-羽公子" class="entity-link"><span class="person" title="人名">羽公子</span></a>，<a href="../entities/place.html#entity-南阳" class="entity-link"><span class="place" title="地名">南阳</span></a><a href="../entities/person.html#entity-赵调" class="entity-link"><span class="person" title="人名">赵调</span></a>之徒，此<a href="../entities/person.html#entity-盗跖" class="entity-link"><span class="person" title="人名">盗跖</span></a>居民间者耳，曷足道哉！此乃乡者<a href="../entities/person.html#entity-朱家" class="entity-link"><span class="person" title="人名">朱家</span></a>之羞也。</p>

<h2>太史公论赞</h2>

<p><a href="#pn-15" id="pn-15" class="para-num" title="点击复制链接">15</a> <a href="../entities/person.html#entity-司马迁" class="entity-link"><span class="person" title="人名">太史公</span></a>曰：吾视<a href="../entities/person.html#entity-郭解" class="entity-link"><span class="person" title="人名">郭解</span></a>，状貌不及中人，言语不足采者。然天下无贤与不肖，知与不知，皆慕其声，言侠者皆引以为名。谚曰：<span class="quoted">"人貌荣名，岂有既乎！"</span>于戏，惜哉！<br>
游侠豪倨，藉藉有声。<br>
权行州里，力折<a href="../entities/official.html#entity-公卿" class="entity-link"><span class="official" title="官职">公卿</span></a>。<br>
<a href="../entities/person.html#entity-朱家" class="entity-link"><span class="person" title="人名">朱家</span></a>脱<a href="../entities/person.html#entity-刘季" class="entity-link"><span class="person" title="人名">季</span></a>，<a href="../entities/person.html#entity-剧孟" class="entity-link"><span class="person" title="人名">剧孟</span></a>定倾。<br>
急人之难，免雠于更。<br>
伟哉<a href="../entities/person.html#entity-翁伯" class="entity-link"><span class="person" title="人名">翁伯</span></a>，人貌荣名。</p>

<nav class="chapter-nav">
    <a href="../index.html" class="nav-home">回到主页</a>
    <a href="123_大宛列传.html" class="nav-prev">← 上一页</a>
    <a href="125_佞幸列传.html" class="nav-next">下一页 →</a>
</nav>
</body>
</html>
