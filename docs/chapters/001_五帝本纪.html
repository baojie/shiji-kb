<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>001_五帝本纪.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="002_夏本纪.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 五帝本纪 <a href="../original_text/001_五帝本纪.txt" class="original-text-link">原文</a></h1>

<h2><span class="person" title="人名">黄帝</span></h2>

<h3>兴起与征讨</h3>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">黄帝</span>者，<span class="person" title="人名">少典</span>之子，姓公孙，名曰<span class="person" title="人名">轩辕</span>。生而神灵，弱而能言，幼而徇齐，长而敦敏，成而聪明。</p>

<p><a href="#pn-1.1" id="pn-1.1" class="para-num" title="点击复制链接">1.1</a> <span class="person" title="人名">轩辕</span>之时，<span class="dynasty" title="朝代/氏族">神农氏</span>世衰。诸侯相侵伐，暴虐百姓，而<span class="dynasty" title="朝代/氏族">神农氏</span>弗能征。於是<span class="person" title="人名">轩辕</span>乃习用干戈，以征不享，诸侯咸来宾从。而<span class="person" title="人名">蚩尤</span>最为暴，莫能伐。<span class="person" title="人名">炎帝</span>欲侵陵诸侯，诸侯咸归<span class="person" title="人名">轩辕</span>。<span class="person" title="人名">轩辕</span>乃修德振兵，治五气，蓺五种，抚万民，度四方，教<span class="flora-fauna" title="动植物">熊</span><span class="flora-fauna" title="动植物">罴</span><span class="flora-fauna" title="动植物">貔貅</span><span class="flora-fauna" title="动植物">貙</span><span class="flora-fauna" title="动植物">虎</span>，以与<span class="person" title="人名">炎帝</span>战於<span class="place" title="地名">阪泉之野</span>。三战，然後得其志。</p>

<p><a href="#pn-1.2" id="pn-1.2" class="para-num" title="点击复制链接">1.2</a> <span class="person" title="人名">蚩尤</span>作乱，不用帝命。於是<span class="person" title="人名">黄帝</span>乃徵师诸侯，与<span class="person" title="人名">蚩尤</span>战於<span class="place" title="地名">涿鹿之野</span>，遂禽杀<span class="person" title="人名">蚩尤</span>。</p>

<p><a href="#pn-1.3" id="pn-1.3" class="para-num" title="点击复制链接">1.3</a> 而诸侯咸尊<span class="person" title="人名">轩辕</span>为<span class="official" title="官职">天子</span>，代<span class="dynasty" title="朝代/氏族">神农氏</span>，是为<span class="person" title="人名">黄帝</span>。天下有不顺者，<span class="person" title="人名">黄帝</span>从而征之，平者去之，披山通道，未尝宁居。</p>

<h3>疆域与治理</h3>

<p><a href="#pn-2" id="pn-2" class="para-num" title="点击复制链接">2</a></p>

<ul>
<li>东至于<span class="place" title="地名">海</span>，登<span class="place" title="地名">丸山</span>，及<span class="place" title="地名">岱宗</span>。</li>
<li>西至于<span class="place" title="地名">空桐</span>，登<span class="place" title="地名">鸡头</span>。</li>
<li>南至于<span class="place" title="地名">江</span>，登<span class="place" title="地名">熊</span>、<span class="place" title="地名">湘</span>。</li>
<li>北逐<span class="tribe" title="族群">荤粥</span>，合符<span class="place" title="地名">釜山</span>，而邑于<span class="place" title="地名">涿鹿之阿</span>。</li>
</ul>

<p><a href="#pn-3" id="pn-3" class="para-num" title="点击复制链接">3</a> 迁徙往来无常处，以师兵为营卫。官名皆以云命，为<span class="official" title="官职">云师</span>。置<span class="official" title="官职">左右大监</span>，监于万国。万国和，而鬼神山川封禅与为多焉。获<span class="artifact" title="器物/书名">宝鼎</span>，迎日推筴。举<span class="person" title="人名">风后</span>、<span class="person" title="人名">力牧</span>、<span class="person" title="人名">常先</span>、<span class="person" title="人名">大鸿</span>以治民。顺天地之纪，幽明之占，死生之说，存亡之难。时播<span class="flora-fauna" title="动植物">百穀</span><span class="flora-fauna" title="动植物">草木</span>，淳化<span class="flora-fauna" title="动植物">鸟兽</span><span class="flora-fauna" title="动植物">蟲蛾</span>，旁罗日月星辰水波土石金玉，劳勤心力耳目，节用水火材物。有土德之瑞，故号<span class="person" title="人名">黄帝</span>。</p>

<p><a href="#pn-4" id="pn-4" class="para-num" title="点击复制链接">4</a> <span class="person" title="人名">黄帝</span>二十五子，其得姓者十四人。</p>

<h3>后裔与世系</h3>

<p><a href="#pn-4.1" id="pn-4.1" class="para-num" title="点击复制链接">4.1</a> <span class="person" title="人名">黄帝</span>居<span class="place" title="地名">轩辕之丘</span>，而娶於<span class="place" title="地名">西陵</span>之女，是为<span class="person" title="人名">嫘祖</span>。<span class="person" title="人名">嫘祖</span>为<span class="person" title="人名">黄帝</span>正妃，生二子，其後皆有天下：</p>

<ul>
<li>其一曰<span class="person" title="人名">玄嚣</span>，是为<span class="person" title="人名">青阳</span>，<span class="person" title="人名">青阳</span>降居<span class="place" title="地名">江水</span>；</li>
<li>其二曰<span class="person" title="人名">昌意</span>，降居<span class="place" title="地名">若水</span>。<span class="person" title="人名">昌意</span>娶<span class="dynasty" title="朝代/氏族">蜀山氏</span>女，曰<span class="person" title="人名">昌仆</span>，生<span class="person" title="人名">高阳</span>，<span class="person" title="人名">高阳</span>有圣德焉。</li>
</ul>

<p><a href="#pn-4.2" id="pn-4.2" class="para-num" title="点击复制链接">4.2</a> <span class="person" title="人名">黄帝</span>崩，葬<span class="place" title="地名">桥山</span>。其孙<span class="person" title="人名">昌意</span>之子<span class="person" title="人名">高阳</span>立，是为<span class="person" title="人名">帝颛顼</span>也。</p>

<hr>

<h2><span class="person" title="人名">帝颛顼</span></h2>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">帝颛顼高阳</span>者，<span class="person" title="人名">黄帝</span>之孙而<span class="person" title="人名">昌意</span>之子也。静渊以有谋，疏通而知事；养材以任地，载时以<span class="person" title="人名">象</span>天，依鬼神以制义，治气以教化，絜诚以祭祀。</p>

<ul>
<li>北至于<span class="place" title="地名">幽陵</span>，</li>
<li>南至于<span class="place" title="地名">交阯</span>，</li>
<li>西至于<span class="place" title="地名">流沙</span>，</li>
<li>东至于<span class="place" title="地名">蟠木</span>。</li>
</ul>

<p>动静之物，大小之神，日月所照，莫不砥属。</p>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">帝颛顼</span>生子曰<span class="person" title="人名">穷蝉</span>。<span class="person" title="人名">颛顼</span>崩，而<span class="person" title="人名">玄嚣</span>之孙<span class="person" title="人名">高辛</span>立，是为<span class="person" title="人名">帝喾</span>。</p>

<hr>

<h2><span class="person" title="人名">帝喾</span></h2>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">帝喾高辛</span>者，<span class="person" title="人名">黄帝</span>之曾孙也。<span class="person" title="人名">高辛</span>父曰<span class="person" title="人名">蟜极</span>，<span class="person" title="人名">蟜极</span>父曰<span class="person" title="人名">玄嚣</span>，<span class="person" title="人名">玄嚣</span>父曰<span class="person" title="人名">黄帝</span>。自<span class="person" title="人名">玄嚣</span>与<span class="person" title="人名">蟜极</span>皆不得在位，至<span class="person" title="人名">高辛</span>即帝位。<span class="person" title="人名">高辛</span>於<span class="person" title="人名">颛顼</span>为族子。</p>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">高辛</span>生而神灵，自言其名。普施利物，不於其身。聪以知远，明以察微。顺天之义，知民之急。仁而威，惠而信，脩身而天下服。</p>

<ul>
<li>取地之财而节用之，</li>
<li>抚教万民而利诲之，</li>
<li>历日月而迎送之，</li>
<li>明鬼神而敬事之。</li>
</ul>

<p>其色郁郁，其德嶷嶷。其动也时，其服也<span class="official" title="官职">士</span>。<span class="person" title="人名">帝喾</span>溉执中而遍天下，日月所照，风雨所至，莫不从服。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">帝喾</span>娶<span class="dynasty" title="朝代/氏族">陈锋氏</span>女，生<span class="person" title="人名">放勋</span>。娶<span class="dynasty" title="朝代/氏族">娵訾氏</span>女，生<span class="person" title="人名">挚</span>。<span class="person" title="人名">帝喾</span>崩，而<span class="person" title="人名">挚</span>代立。<span class="person" title="人名">帝挚</span>立，不善，而弟<span class="person" title="人名">放勋</span>立，是为<span class="person" title="人名">帝尧</span>。</p>

<hr>

<h2><span class="person" title="人名">帝尧</span></h2>

<h3>钦明文思</h3>

<p><a href="#pn-10" id="pn-10" class="para-num" title="点击复制链接">10</a> <span class="person" title="人名">帝尧</span>者，<span class="person" title="人名">放勋</span>。其仁如天，其知如神。就之如日，望之如云。富而不骄，贵而不舒。黄收纯衣，彤车乘白马。能明驯德，以亲九族。九族既睦，便章百姓。百姓昭明，合和万国。</p>

<h3>历法与农时</h3>

<p><a href="#pn-11" id="pn-11" class="para-num" title="点击复制链接">11</a> 乃命<span class="person" title="人名">羲</span>、<span class="person" title="人名">和</span>，敬顺昊天，数法日月星辰，敬授民时。</p>

<ul>
<li><a href="#pn-11.1" id="pn-11.1" class="para-num" title="点击复制链接">11.1</a> 分命<span class="person" title="人名">羲仲</span>，居<span class="place" title="地名">郁夷</span>，曰<span class="place" title="地名">旸谷</span>。敬道日出，便程东作。<span class="astronomy" title="天文/历法">日中</span>，<span class="astronomy" title="天文/历法">星鸟</span>，以殷<span class="astronomy" title="天文/历法">中春</span>。其民析，<span class="flora-fauna" title="动植物">鸟兽</span>字微。</li>
<li><a href="#pn-11.2" id="pn-11.2" class="para-num" title="点击复制链接">11.2</a> 申命<span class="person" title="人名">羲叔</span>，居<span class="place" title="地名">南交</span>。便程南为，敬致。<span class="astronomy" title="天文/历法">日永</span>，<span class="astronomy" title="天文/历法">星火</span>，以正<span class="astronomy" title="天文/历法">中夏</span>。其民因，<span class="flora-fauna" title="动植物">鸟兽</span>希革。</li>
<li><a href="#pn-11.3" id="pn-11.3" class="para-num" title="点击复制链接">11.3</a> 申命<span class="person" title="人名">和仲</span>，居<span class="place" title="地名">西土</span>，曰<span class="place" title="地名">昧谷</span>。敬道日入，便程西成。<span class="astronomy" title="天文/历法">夜中</span>，<span class="astronomy" title="天文/历法">星虚</span>，以正<span class="astronomy" title="天文/历法">中秋</span>。其民夷易，<span class="flora-fauna" title="动植物">鸟兽</span>毛毨。</li>
<li><a href="#pn-11.4" id="pn-11.4" class="para-num" title="点击复制链接">11.4</a> 申命<span class="person" title="人名">和叔</span>；居<span class="place" title="地名">北方</span>，曰<span class="place" title="地名">幽都</span>。便在伏物。<span class="astronomy" title="天文/历法">日短</span>，<span class="astronomy" title="天文/历法">星昴</span>，以正<span class="astronomy" title="天文/历法">中冬</span>。其民燠，<span class="flora-fauna" title="动植物">鸟兽</span>氄毛。</li>
</ul>

<p><a href="#pn-11.5" id="pn-11.5" class="para-num" title="点击复制链接">11.5</a> 岁三百六十六日，以<span class="astronomy" title="天文/历法">闰月</span>正四时。信饬百官，众功皆兴。</p>

<h3>禅让之始</h3>

<p><a href="#pn-12" id="pn-12" class="para-num" title="点击复制链接">12</a></p>

<ul>
<li><a href="#pn-12.1" id="pn-12.1" class="para-num" title="点击复制链接">12.1</a> <span class="person" title="人名">尧</span>曰：<span class="quoted">"谁可顺此事？"</span></li>
<li><a href="#pn-12.2" id="pn-12.2" class="para-num" title="点击复制链接">12.2</a> <span class="person" title="人名">放齐</span>曰：<span class="quoted">"嗣子<span class="person" title="人名">丹硃</span>开明。"</span></li>
<li><a href="#pn-12.3" id="pn-12.3" class="para-num" title="点击复制链接">12.3</a> <span class="person" title="人名">尧</span>曰：<span class="quoted">"吁！顽凶，不用。"</span></li>
<li><a href="#pn-12.4" id="pn-12.4" class="para-num" title="点击复制链接">12.4</a> 尧又曰：<span class="quoted">"谁可者？"</span></li>
<li><a href="#pn-12.5" id="pn-12.5" class="para-num" title="点击复制链接">12.5</a> <span class="person" title="人名">讙兜</span>曰：<span class="quoted">"共工旁聚布功，可用。"</span></li>
<li><a href="#pn-12.6" id="pn-12.6" class="para-num" title="点击复制链接">12.6</a> <span class="person" title="人名">尧</span>曰：<span class="quoted">"共工善言，其用僻，似恭漫天，不可。"</span></li>
<li><a href="#pn-12.7" id="pn-12.7" class="para-num" title="点击复制链接">12.7</a> 尧又曰：<span class="quoted">"嗟，<span class="official" title="官职">四岳</span>，汤汤洪水滔天，浩浩怀山襄陵，下民其忧，有能使治者？"</span></li>
<li><a href="#pn-12.8" id="pn-12.8" class="para-num" title="点击复制链接">12.8</a> 皆曰<span class="person" title="人名">鲧</span>可。</li>
<li><a href="#pn-12.9" id="pn-12.9" class="para-num" title="点击复制链接">12.9</a> <span class="person" title="人名">尧</span>曰：<span class="quoted">"<span class="person" title="人名">鲧</span>负命毁族，不可。"</span></li>
<li><a href="#pn-12.10" id="pn-12.10" class="para-num" title="点击复制链接">12.10</a> <span class="official" title="官职">岳</span>曰：<span class="quoted">"异哉，试不可用而已。"</span></li>
<li><a href="#pn-12.11" id="pn-12.11" class="para-num" title="点击复制链接">12.11</a> <span class="person" title="人名">尧</span>於是听岳用<span class="person" title="人名">鲧</span>。<span class="time" title="时间">九岁</span>，功用不成。</li>
</ul>

<p><a href="#pn-13" id="pn-13" class="para-num" title="点击复制链接">13</a></p>

<ul>
<li><a href="#pn-13.1" id="pn-13.1" class="para-num" title="点击复制链接">13.1</a> <span class="person" title="人名">尧</span>曰：<span class="quoted">"嗟！<span class="official" title="官职">四岳</span>：朕在位七十载，汝能庸命，践朕位？"</span></li>
<li><a href="#pn-13.2" id="pn-13.2" class="para-num" title="点击复制链接">13.2</a> <span class="official" title="官职">岳</span>应曰：<span class="quoted">"鄙德忝帝位。"</span></li>
<li><a href="#pn-13.3" id="pn-13.3" class="para-num" title="点击复制链接">13.3</a> <span class="person" title="人名">尧</span>曰：<span class="quoted">"悉举贵戚及疏远隐匿者。"</span></li>
<li><a href="#pn-13.4" id="pn-13.4" class="para-num" title="点击复制链接">13.4</a> 众皆言於<span class="person" title="人名">尧</span>曰：<span class="quoted">"有矜在民间，曰<span class="person" title="人名">虞舜</span>。"</span></li>
<li><a href="#pn-13.5" id="pn-13.5" class="para-num" title="点击复制链接">13.5</a> <span class="person" title="人名">尧</span>曰：<span class="quoted">"然，朕闻之。其何如？"</span></li>
<li><a href="#pn-13.6" id="pn-13.6" class="para-num" title="点击复制链接">13.6</a> <span class="official" title="官职">岳</span>曰：<span class="quoted">"盲者子。父顽，母嚚，弟傲，能和以孝，烝烝治，不至奸。"</span></li>
<li><a href="#pn-13.7" id="pn-13.7" class="para-num" title="点击复制链接">13.7</a> <span class="person" title="人名">尧</span>曰：<span class="quoted">"吾其试哉。"</span></li>
</ul>

<p><a href="#pn-13.8" id="pn-13.8" class="para-num" title="点击复制链接">13.8</a> 於是尧妻之二女，观其德於二女。舜饬下二女於<span class="place" title="地名">妫汭</span>，如妇礼。尧善之，乃使<span class="person" title="人名">舜</span>慎和<span class="institution" title="制度">五典</span>，<span class="institution" title="制度">五典</span>能从。乃遍入百官，百官时序。宾於四门，四门穆穆，诸侯远方宾客皆敬。<span class="person" title="人名">尧</span>使<span class="person" title="人名">舜</span>入山林川泽，暴风雷雨，舜行不迷。<span class="person" title="人名">尧</span>以为圣，召<span class="person" title="人名">舜</span>曰：<span class="quoted">"女谋事至而言可绩，<span class="time" title="时间">三年</span>矣。女登帝位。"</span><span class="person" title="人名">舜</span>让於德不怿。<span class="time" title="时间">正月上日</span>，舜受终於<span class="place" title="地名">文祖</span>。<span class="place" title="地名">文祖</span>者，尧大祖也。</p>

<hr>

<h2><span class="person" title="人名">帝舜</span></h2>

<h3>摄政与礼法</h3>

<p><a href="#pn-14" id="pn-14" class="para-num" title="点击复制链接">14</a> 於是<span class="person" title="人名">帝尧</span>老，命<span class="person" title="人名">舜</span>摄行<span class="official" title="官职">天子</span>之政，以观天命。<span class="person" title="人名">舜</span>乃在<span class="artifact" title="器物/书名">璿玑玉衡</span>，以齐<span class="astronomy" title="天文/历法">七政</span>。遂类于上帝，禋于六宗，望于山川，辩于群神。揖<span class="artifact" title="器物/书名">五瑞</span>，择吉月日，见<span class="official" title="官职">四岳</span>诸牧，班瑞。</p>

<p><a href="#pn-14.1" id="pn-14.1" class="para-num" title="点击复制链接">14.1</a> <span class="time" title="时间">岁二月</span>，东巡狩，至於<span class="place" title="地名">岱宗</span>，祡，望秩於山川。遂见东方君长，合时月正日，同律度量衡，脩<span class="institution" title="制度">五礼</span>五玉三帛二生一死为<span class="person" title="人名">挚</span>，如<span class="artifact" title="器物/书名">五器</span>，卒乃复。<span class="time" title="时间">五月</span>，南巡狩；<span class="time" title="时间">八月</span>，西巡狩；<span class="time" title="时间">十一月</span>，北巡狩：皆如初。归，至于祖祢庙，用<span class="flora-fauna" title="动植物">特牛</span>礼。</p>

<p><a href="#pn-14.2" id="pn-14.2" class="para-num" title="点击复制链接">14.2</a> <span class="time" title="时间">五岁</span>一巡狩，群后四朝。遍告以言，明试以功，车服以庸。肇十有二州，决川。象以<span class="institution" title="制度">典刑</span>，<span class="institution" title="制度">流宥五刑</span>，鞭作<span class="institution" title="制度">官刑</span>，扑作<span class="institution" title="制度">教刑</span>，金作<span class="institution" title="制度">赎刑</span>。眚灾过，赦；怙终贼，刑。钦哉，钦哉，惟刑之静哉！</p>

<h3>惩办四罪</h3>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">讙兜</span>进言共工，<span class="person" title="人名">尧</span>曰不可而试之<span class="official" title="官职">工师</span>，共工果淫辟。<span class="official" title="官职">四岳</span>举<span class="person" title="人名">鲧</span>治鸿水，<span class="person" title="人名">尧</span>以为不可，<span class="official" title="官职">岳</span>彊请试之，试之而无功，故百姓不便。<span class="tribe" title="族群">三苗</span>在<span class="place" title="地名">江淮</span>、<span class="place" title="地名">荆州</span>数为乱。於是<span class="person" title="人名">舜</span>归而言於帝，</p>

<ul>
<li><a href="#pn-15.1" id="pn-15.1" class="para-num" title="点击复制链接">15.1</a> 请流共工於<span class="place" title="地名">幽陵</span>，以变<span class="tribe" title="族群">北狄</span>；</li>
<li><a href="#pn-15.2" id="pn-15.2" class="para-num" title="点击复制链接">15.2</a> 放驩兜於<span class="place" title="地名">崇山</span>，以变<span class="tribe" title="族群">南蛮</span>；</li>
<li><a href="#pn-15.3" id="pn-15.3" class="para-num" title="点击复制链接">15.3</a> 迁<span class="tribe" title="族群">三苗</span>於<span class="place" title="地名">三危</span>，以变<span class="tribe" title="族群">西戎</span>；</li>
<li><a href="#pn-15.4" id="pn-15.4" class="para-num" title="点击复制链接">15.4</a> 殛<span class="person" title="人名">鲧</span>於<span class="place" title="地名">羽山</span>，以变<span class="tribe" title="族群">东夷</span>：</li>
</ul>

<p><a href="#pn-15.5" id="pn-15.5" class="para-num" title="点击复制链接">15.5</a> 四罪而天下咸服。</p>

<p><a href="#pn-16" id="pn-16" class="para-num" title="点击复制链接">16</a> 尧立<span class="time" title="时间">七十年</span>得<span class="person" title="人名">舜</span>，<span class="time" title="时间">二十年</span>而老，令<span class="person" title="人名">舜</span>摄行<span class="official" title="官职">天子</span>之政，荐之於天。尧辟位凡<span class="time" title="时间">二十八年</span>而崩。百姓悲哀，如丧父母。<span class="time" title="时间">三年</span>，四方莫举乐，以思尧。</p>

<p><a href="#pn-16.1" id="pn-16.1" class="para-num" title="点击复制链接">16.1</a> <span class="person" title="人名">尧</span>知子<span class="person" title="人名">丹硃</span>之不肖，不足授天下，於是乃权授舜。授舜，则天下得其利而<span class="person" title="人名">丹硃</span>病；授<span class="person" title="人名">丹硃</span>，则天下病而<span class="person" title="人名">丹硃</span>得其利。<span class="person" title="人名">尧</span>曰<span class="quoted">"终不以天下之病而利一人"</span>，而卒授<span class="person" title="人名">舜</span>以天下。</p>

<p><a href="#pn-16.2" id="pn-16.2" class="para-num" title="点击复制链接">16.2</a> <span class="person" title="人名">尧</span>崩，<span class="time" title="时间">三年</span>之丧毕，<span class="person" title="人名">舜</span>让辟<span class="person" title="人名">丹硃</span>於<span class="place" title="地名">南河之南</span>。诸侯朝觐者不之<span class="person" title="人名">丹硃</span>而之<span class="person" title="人名">舜</span>，狱讼者不之<span class="person" title="人名">丹硃</span>而之<span class="person" title="人名">舜</span>，讴歌者不讴歌<span class="person" title="人名">丹硃</span>而讴歌舜。<span class="person" title="人名">舜</span>曰<span class="quoted">"天也"</span>，夫而後之中国践<span class="official" title="官职">天子</span>位焉，是为<span class="person" title="人名">帝舜</span>。</p>

<h3>德行与磨难</h3>

<p><a href="#pn-17" id="pn-17" class="para-num" title="点击复制链接">17</a> <span class="person" title="人名">虞舜</span>者，名曰<span class="person" title="人名">重华</span>。<span class="person" title="人名">重华</span>父曰<span class="person" title="人名">瞽叟</span>，<span class="person" title="人名">瞽叟</span>父曰<span class="person" title="人名">桥牛</span>，<span class="person" title="人名">桥牛</span>父曰<span class="person" title="人名">句望</span>，<span class="person" title="人名">句望</span>父曰<span class="person" title="人名">敬康</span>，<span class="person" title="人名">敬康</span>父曰<span class="person" title="人名">穷蝉</span>，<span class="person" title="人名">穷蝉</span>父曰<span class="person" title="人名">帝颛顼</span>，<span class="person" title="人名">颛顼</span>父曰<span class="person" title="人名">昌意</span>：以至舜七世矣。自从<span class="person" title="人名">穷蝉</span>以至<span class="person" title="人名">帝舜</span>，皆微为庶人。</p>

<p><a href="#pn-18" id="pn-18" class="para-num" title="点击复制链接">18</a> <span class="person" title="人名">舜</span>父<span class="person" title="人名">瞽叟</span>盲，而<span class="person" title="人名">舜</span>母死，<span class="person" title="人名">瞽叟</span>更娶妻而生<span class="person" title="人名">象</span>，<span class="person" title="人名">象</span>傲。<span class="person" title="人名">瞽叟</span>爱後妻子，常欲杀舜，舜避逃；及有小过，则受罪。顺事父及後母与弟，日以笃谨，匪有解。</p>

<p><a href="#pn-19" id="pn-19" class="para-num" title="点击复制链接">19</a> <span class="person" title="人名">舜</span>，<span class="place" title="地名">冀州</span>之人也。<span class="person" title="人名">舜</span>耕<span class="place" title="地名">历山</span>，渔<span class="place" title="地名">雷泽</span>，陶<span class="place" title="地名">河滨</span>，作什器於<span class="place" title="地名">寿丘</span>，就时於<span class="place" title="地名">负夏</span>。<span class="person" title="人名">舜</span>父<span class="person" title="人名">瞽叟</span>顽，母嚚，弟<span class="person" title="人名">象</span>傲，皆欲杀舜。舜顺適不失子道，兄弟孝慈。欲杀，不可得；即求，尝在侧。</p>

<div class="note-box">
<h4>NOTE</h4>
<p><a href="#pn-20" id="pn-20" class="para-num" title="点击复制链接">20</a> 舜<span class="time" title="时间">年二十</span>以孝闻。三十而<span class="person" title="人名">帝尧</span>问可用者，<span class="official" title="官职">四岳</span>咸荐<span class="person" title="人名">虞舜</span>，曰可。於是<span class="person" title="人名">尧</span>乃以二女妻<span class="person" title="人名">舜</span>以观其内，使九男与处以观其外。<span class="person" title="人名">舜</span>居<span class="place" title="地名">妫汭</span>，内行弥谨。尧二女不敢以贵骄事舜亲戚，甚有妇道。尧九男皆<span class="person" title="人名">益</span>笃。<span class="person" title="人名">舜</span>耕<span class="place" title="地名">历山</span>，<span class="place" title="地名">历山</span>之人皆让畔；渔<span class="place" title="地名">雷泽</span>，<span class="place" title="地名">雷泽</span>上人皆让居；陶<span class="place" title="地名">河滨</span>，<span class="place" title="地名">河滨</span>器皆不苦窳。<span class="time" title="时间">一年</span>而所居成聚，<span class="time" title="时间">二年</span>成邑，<span class="time" title="时间">三年</span>成都。<span class="person" title="人名">尧</span>乃赐舜絺衣，与琴，为筑仓廪，予<span class="flora-fauna" title="动植物">牛羊</span>。</p>
<p></p>
<p>火焚仓廪:</p>
<p><a href="#pn-20.1" id="pn-20.1" class="para-num" title="点击复制链接">20.1</a> <span class="person" title="人名">瞽叟</span>尚复欲杀之，使<span class="person" title="人名">舜</span>上涂廪，<span class="person" title="人名">瞽叟</span>从下纵火焚廪。<span class="person" title="人名">舜</span>乃以两笠自扞而下，去，得不死。</p>
<p></p>
<p>实井埋人:</p>
<p><a href="#pn-20.2" id="pn-20.2" class="para-num" title="点击复制链接">20.2</a> 後<span class="person" title="人名">瞽叟</span>又使<span class="person" title="人名">舜</span>穿井，舜穿井为匿空旁出。舜既入深，<span class="person" title="人名">瞽叟</span>与<span class="person" title="人名">象</span>共下土实井，舜从匿空出，去。<span class="person" title="人名">瞽叟</span>、象喜，以<span class="person" title="人名">舜</span>为已死。</p>
<p></p>
<ul>
<li><span class="person" title="人名">象</span>曰<span class="quoted">"本谋者象。"</span></li>
<li><span class="person" title="人名">象</span>与其父母分，於是曰：<span class="quoted">"舜妻尧二女，与琴，象取之。牛羊仓廪予父母。"</span></li>
<li>象乃止舜宫居，鼓其琴。舜往见之。</li>
<li><span class="person" title="人名">象</span>鄂不怿，曰：<span class="quoted">"我思舜正郁陶！"</span></li>
<li><span class="person" title="人名">舜</span>曰：<span class="quoted">"然，尔其庶矣！"</span></li>
<p></p>
</ul>
<p><a href="#pn-20.3" id="pn-20.3" class="para-num" title="点击复制链接">20.3</a> 舜复事<span class="person" title="人名">瞽叟</span>爱弟弥谨。於是<span class="person" title="人名">尧</span>乃试舜<span class="institution" title="制度">五典</span>百官，皆治。</p>
</div>

<h2>举贤任能</h2>

<h3>举贤任能</h3>

<p><a href="#pn-21" id="pn-21" class="para-num" title="点击复制链接">21</a> 昔<span class="dynasty" title="朝代/氏族">高阳氏</span>有才子八人，世得其利，谓之<span class="quoted">"<span class="person" title="人名">八恺</span>"</span>。<span class="dynasty" title="朝代/氏族">高辛氏</span>有才子八人，世谓之<span class="quoted">"<span class="person" title="人名">八元</span>"</span>。此十六族者，世济其美，不陨其名。至於<span class="person" title="人名">尧</span>，尧未能举。舜举<span class="person" title="人名">八恺</span>，使主后土，以揆百事，莫不时序。举<span class="person" title="人名">八元</span>，使布<span class="institution" title="制度">五教</span>于四方，父义，母慈，兄友，弟恭，子孝，内平外成。</p>

<p><a href="#pn-22" id="pn-22" class="para-num" title="点击复制链接">22</a></p>

<ul>
<li><a href="#pn-22.1" id="pn-22.1" class="para-num" title="点击复制链接">22.1</a> 昔<span class="dynasty" title="朝代/氏族">帝鸿氏</span>有不才子，掩义隐贼，好行凶慝，天下谓之<span class="person" title="人名">浑沌</span>。</li>
<li><a href="#pn-22.2" id="pn-22.2" class="para-num" title="点击复制链接">22.2</a> <span class="dynasty" title="朝代/氏族">少暤氏</span>有不才子，毁信恶忠，崇饰恶言，天下谓之<span class="person" title="人名">穷奇</span>。</li>
<li><a href="#pn-22.3" id="pn-22.3" class="para-num" title="点击复制链接">22.3</a> <span class="dynasty" title="朝代/氏族">颛顼氏</span>有不才子，不可教训，不知话言，天下谓之<span class="person" title="人名">檮杌</span>。</li>
<li><a href="#pn-22.4" id="pn-22.4" class="para-num" title="点击复制链接">22.4</a> 此三族世忧之。至于尧，尧未能去。</li>
<li><a href="#pn-22.5" id="pn-22.5" class="para-num" title="点击复制链接">22.5</a> <span class="dynasty" title="朝代/氏族">缙云氏</span>有不才子，贪于饮食，冒于货贿，天下谓之<span class="person" title="人名">饕餮</span>。</li>
</ul>

<p><a href="#pn-22.6" id="pn-22.6" class="para-num" title="点击复制链接">22.6</a> 天下恶之，比之<span class="person" title="人名">三凶</span>。舜宾於四门，乃流<span class="person" title="人名">四凶族</span>，迁于四裔，以御螭魅，於是四门辟，言毋凶人也。</p>

<p><a href="#pn-23" id="pn-23" class="para-num" title="点击复制链接">23</a> <span class="person" title="人名">舜</span>入于<span class="place" title="地名">大麓</span>，烈风雷雨不迷，<span class="person" title="人名">尧</span>乃知<span class="person" title="人名">舜</span>之足授天下。<span class="person" title="人名">尧</span>老，使<span class="person" title="人名">舜</span>摄行<span class="official" title="官职">天子</span>政，巡狩。<span class="person" title="人名">舜</span>得举用事<span class="time" title="时间">二十年</span>，而<span class="person" title="人名">尧</span>使摄政。摄政<span class="time" title="时间">八年</span>而<span class="person" title="人名">尧</span>崩。<span class="time" title="时间">三年</span>丧毕，让<span class="person" title="人名">丹硃</span>，天下归<span class="person" title="人名">舜</span>。</p>

<p><a href="#pn-23.1" id="pn-23.1" class="para-num" title="点击复制链接">23.1</a> 而<span class="person" title="人名">禹</span>、<span class="person" title="人名">皋陶</span>、<span class="person" title="人名">契</span>、<span class="person" title="人名">后稷</span>、<span class="person" title="人名">伯夷</span>、<span class="person" title="人名">夔</span>、<span class="person" title="人名">龙</span>、<span class="person" title="人名">倕</span>、<span class="person" title="人名">益</span>、<span class="person" title="人名">彭祖</span>自<span class="person" title="人名">尧</span>时而皆举用，未有分职。於是<span class="person" title="人名">舜</span>乃至於<span class="place" title="地名">文祖</span>，谋于<span class="official" title="官职">四岳</span>，辟四门，明通四方耳目，命<span class="official" title="官职">十二牧</span>论帝德，行厚德，远佞人，则蛮夷率服。</p>

<p><a href="#pn-23.2" id="pn-23.2" class="para-num" title="点击复制链接">23.2</a> 舜谓<span class="official" title="官职">四岳</span>曰：<span class="quoted">"有能奋庸美<span class="person" title="人名">尧</span>之事者，使居官相事？"</span></p>

<ul>
<li><a href="#pn-23.2.1" id="pn-23.2.1" class="para-num" title="点击复制链接">23.2.1</a> 皆曰：<span class="quoted">"<span class="person" title="人名">伯禹</span>为<span class="official" title="官职">司空</span>，可美帝功。"</span><span class="person" title="人名">舜</span>曰：<span class="quoted">"嗟，然！<span class="person" title="人名">禹</span>，汝平水土，维是勉哉。"</span>禹拜稽首，让於<span class="official" title="官职">稷</span>、<span class="person" title="人名">契</span>与<span class="person" title="人名">皋陶</span>。<span class="person" title="人名">舜</span>曰：<span class="quoted">"然，往矣。"</span></li>
<li><a href="#pn-23.2.2" id="pn-23.2.2" class="para-num" title="点击复制链接">23.2.2</a> <span class="person" title="人名">舜</span>曰：<span class="quoted">"<span class="person" title="人名">弃</span>，黎民始饥，汝<span class="person" title="人名">后稷</span>播时<span class="flora-fauna" title="动植物">百穀</span>。"</span></li>
<li><a href="#pn-23.2.3" id="pn-23.2.3" class="para-num" title="点击复制链接">23.2.3</a> <span class="person" title="人名">舜</span>曰：<span class="quoted">"<span class="person" title="人名">契</span>，百姓不亲，五品不驯，汝为<span class="official" title="官职">司徒</span>，而敬敷<span class="institution" title="制度">五教</span>，在宽。"</span></li>
<li><a href="#pn-23.2.4" id="pn-23.2.4" class="para-num" title="点击复制链接">23.2.4</a> <span class="person" title="人名">舜</span>曰：<span class="quoted">"<span class="person" title="人名">皋陶</span>，蛮夷猾夏，寇贼奸轨，汝作<span class="official" title="官职">士</span>，<span class="institution" title="制度">五刑</span>有服，五服三就；五流有度，五度三居：维明能信。"</span></li>
<li><a href="#pn-23.2.5" id="pn-23.2.5" class="para-num" title="点击复制链接">23.2.5</a> <span class="person" title="人名">舜</span>曰：<span class="quoted">"谁能驯予工？"</span>皆曰<span class="person" title="人名">垂</span>可。於是以<span class="person" title="人名">垂</span>为共工。</li>
<li><a href="#pn-23.2.6" id="pn-23.2.6" class="para-num" title="点击复制链接">23.2.6</a> <span class="person" title="人名">舜</span>曰：<span class="quoted">"谁能驯予上下<span class="flora-fauna" title="动植物">草木</span><span class="flora-fauna" title="动植物">鸟兽</span>？"</span>皆曰<span class="person" title="人名">益</span>可。於是以<span class="person" title="人名">益</span>为<span class="official" title="官职">朕虞</span>。<span class="person" title="人名">益</span>拜稽首，让于诸臣<span class="person" title="人名">硃虎</span>、<span class="person" title="人名">熊罴</span>。<span class="person" title="人名">舜</span>曰：<span class="quoted">"往矣，汝谐。"</span>遂以<span class="person" title="人名">硃虎</span>、<span class="person" title="人名">熊罴</span>为佐。</li>
<li><a href="#pn-23.2.7" id="pn-23.2.7" class="para-num" title="点击复制链接">23.2.7</a> <span class="person" title="人名">舜</span>曰：<span class="quoted">"嗟！<span class="official" title="官职">四岳</span>，有能典朕<span class="institution" title="制度">三礼</span>？"</span>皆曰<span class="person" title="人名">伯夷</span>可。<span class="person" title="人名">舜</span>曰：<span class="quoted">"嗟！<span class="person" title="人名">伯夷</span>，以汝为<span class="official" title="官职">秩宗</span>，夙夜维敬，直哉维静絜。"</span><span class="person" title="人名">伯夷</span>让<span class="person" title="人名">夔</span>、<span class="person" title="人名">龙</span>。</li>
<li><a href="#pn-23.2.8" id="pn-23.2.8" class="para-num" title="点击复制链接">23.2.8</a> <span class="person" title="人名">舜</span>曰：<span class="quoted">"然。以<span class="person" title="人名">夔</span>为<span class="official" title="官职">典乐</span>，教稺子，直而温，宽而栗，刚而毋虐，简而毋傲；诗言意，歌长言，声依永，律和声，八音能谐，毋相夺伦，神人以和。"</span><span class="person" title="人名">夔</span>曰：<span class="quoted">"於！予击石拊石，<span class="flora-fauna" title="动植物">百兽</span>率舞。"</span></li>
<li><a href="#pn-23.2.9" id="pn-23.2.9" class="para-num" title="点击复制链接">23.2.9</a> <span class="person" title="人名">舜</span>曰：<span class="quoted">"<span class="person" title="人名">龙</span>，朕畏忌谗说殄伪，振惊朕众，命汝为<span class="official" title="官职">纳言</span>，夙夜出入朕命，惟信。"</span></li>
</ul>

<p><a href="#pn-23.3" id="pn-23.3" class="para-num" title="点击复制链接">23.3</a> <span class="person" title="人名">舜</span>曰：<span class="quoted">"嗟！女二十有二人，敬哉，惟时相天事。"</span><span class="time" title="时间">三岁</span>一考功，三考绌陟，远近众功咸兴。分北<span class="tribe" title="族群">三苗</span>。</p>

<p><a href="#pn-24" id="pn-24" class="para-num" title="点击复制链接">24</a> 此二十二人咸成厥功：</p>

<ul>
<li><a href="#pn-24.1" id="pn-24.1" class="para-num" title="点击复制链接">24.1</a> <span class="person" title="人名">皋陶</span>为<span class="official" title="官职">大理</span>，平，民各伏得其实；</li>
<li><a href="#pn-24.2" id="pn-24.2" class="para-num" title="点击复制链接">24.2</a> <span class="person" title="人名">伯夷</span>主礼，上下咸让；</li>
<li><a href="#pn-24.3" id="pn-24.3" class="para-num" title="点击复制链接">24.3</a> <span class="person" title="人名">垂</span>主<span class="official" title="官职">工师</span>，百工致功；</li>
<li><a href="#pn-24.4" id="pn-24.4" class="para-num" title="点击复制链接">24.4</a> <span class="person" title="人名">益</span>主<span class="official" title="官职">虞</span>，山泽辟；</li>
<li><a href="#pn-24.5" id="pn-24.5" class="para-num" title="点击复制链接">24.5</a> <span class="person" title="人名">弃</span>主<span class="official" title="官职">稷</span>，<span class="flora-fauna" title="动植物">百穀</span>时茂；</li>
<li><a href="#pn-24.6" id="pn-24.6" class="para-num" title="点击复制链接">24.6</a> <span class="person" title="人名">契</span>主<span class="official" title="官职">司徒</span>，百姓亲和；</li>
<li><a href="#pn-24.7" id="pn-24.7" class="para-num" title="点击复制链接">24.7</a> <span class="person" title="人名">龙</span>主宾客，远人至；</li>
<li><a href="#pn-24.8" id="pn-24.8" class="para-num" title="点击复制链接">24.8</a> <span class="official" title="官职">十二牧</span>行而九州莫敢辟违；</li>
<li><a href="#pn-24.9" id="pn-24.9" class="para-num" title="点击复制链接">24.9</a> <span class="person" title="人名">禹</span>之功为大，披九山，通九泽，决九河，定九州，各以其职来贡，不失厥宜。方五千里，至于荒服。南抚<span class="place" title="地名">交阯</span>、<span class="tribe" title="族群">北发</span>，<span class="tribe" title="族群">西戎</span>、<span class="tribe" title="族群">析枝</span>、<span class="tribe" title="族群">渠廋</span>、<span class="tribe" title="族群">氐</span>、<span class="tribe" title="族群">羌</span>，北<span class="tribe" title="族群">山戎</span>、<span class="tribe" title="族群">发</span>、<span class="tribe" title="族群">息慎</span>，东长、<span class="tribe" title="族群">鸟夷</span>，四<span class="place" title="地名">海</span>之内咸戴<span class="person" title="人名">帝舜</span>之功。於是<span class="person" title="人名">禹</span>乃兴九招之乐，致异物，<span class="flora-fauna" title="动植物">凤皇</span>来翔。天下明德皆自<span class="person" title="人名">虞帝</span>始。</li>
</ul>

<p><a href="#pn-25" id="pn-25" class="para-num" title="点击复制链接">25</a> 舜<span class="time" title="时间">年二十</span>以孝闻，<span class="time" title="时间">年三十</span><span class="person" title="人名">尧</span>举之，<span class="time" title="时间">年五十</span>摄行<span class="official" title="官职">天子</span>事，<span class="time" title="时间">年五十八</span><span class="person" title="人名">尧</span>崩，<span class="time" title="时间">年六十一</span>代尧践帝位。践帝位<span class="time" title="时间">三十九年</span>，南巡狩，崩於<span class="place" title="地名">苍梧之野</span>。葬於<span class="place" title="地名">江南九疑</span>，是为<span class="place" title="地名">零陵</span>。</p>

<p><a href="#pn-25.1" id="pn-25.1" class="para-num" title="点击复制链接">25.1</a> <span class="person" title="人名">舜</span>之践帝位，载<span class="official" title="官职">天子</span>旗，往朝父<span class="person" title="人名">瞽叟</span>，<span class="person" title="人名">夔</span><span class="person" title="人名">夔</span>唯谨，如子道。封弟<span class="person" title="人名">象</span>为诸侯。<span class="person" title="人名">舜</span>子<span class="person" title="人名">商均</span>亦不肖，<span class="person" title="人名">舜</span>乃豫荐<span class="person" title="人名">禹</span>於天。<span class="time" title="时间">十七年</span>而崩。<span class="time" title="时间">三年</span>丧毕，禹亦乃让<span class="person" title="人名">舜</span>子，如<span class="person" title="人名">舜</span>让<span class="person" title="人名">尧</span>子。诸侯归之，然後禹践<span class="official" title="官职">天子</span>位。</p>

<p><a href="#pn-25.2" id="pn-25.2" class="para-num" title="点击复制链接">25.2</a> 尧子<span class="person" title="人名">丹硃</span>，<span class="person" title="人名">舜</span>子<span class="person" title="人名">商均</span>，皆有疆土，以奉先祀。服其服，礼乐如之。以客见<span class="official" title="官职">天子</span>，<span class="official" title="官职">天子</span>弗臣，示不敢专也。</p>

<hr>

<h2>总结：五帝世系</h2>

<p><a href="#pn-26" id="pn-26" class="para-num" title="点击复制链接">26</a> 自<span class="person" title="人名">黄帝</span>至舜、<span class="person" title="人名">禹</span>，皆同姓而异其国号，以章明德。</p>

<ul>
<li>故<span class="person" title="人名">黄帝</span>为<span class="dynasty" title="朝代/氏族">有熊</span>，</li>
<li><span class="person" title="人名">帝颛顼</span>为<span class="dynasty" title="朝代/氏族">高阳</span>，</li>
<li><span class="person" title="人名">帝喾</span>为<span class="dynasty" title="朝代/氏族">高辛</span>，</li>
<li><span class="person" title="人名">帝尧</span>为<span class="dynasty" title="朝代/氏族">陶唐</span>，</li>
<li><span class="person" title="人名">帝舜</span>为<span class="dynasty" title="朝代/氏族">有虞</span>。</li>
<li><span class="person" title="人名">帝禹</span>为<span class="dynasty" title="朝代/氏族">夏后</span>而别氏，姓姒氏。</li>
<li><span class="person" title="人名">契</span>为<span class="dynasty" title="朝代/氏族">商</span>，姓子氏。</li>
<li><span class="person" title="人名">弃</span>为<span class="dynasty" title="朝代/氏族">周</span>，姓姬氏。</li>
</ul>

<hr>

<h2>太史公曰</h2>

<p><a href="#pn-27" id="pn-27" class="para-num" title="点击复制链接">27</a> 太史公曰：学者多称五帝，尚矣。然《尚书》独载<span class="person" title="人名">尧</span>以来；而百家言<span class="person" title="人名">黄帝</span>，其文不雅驯，荐绅先生难言之。<span class="person" title="人名">孔子</span>所传<span class="person" title="人名">宰予</span>问五帝德及帝系姓，儒者或不传。余尝西至<span class="place" title="地名">空桐</span>，北过<span class="place" title="地名">涿鹿</span>，东渐於<span class="place" title="地名">海</span>，南浮<span class="place" title="地名">江淮</span>矣，至长老皆各往往称<span class="person" title="人名">黄帝</span>、<span class="person" title="人名">尧</span>、<span class="person" title="人名">舜</span>之处，风教固殊焉，总之不离古文者近是。予观《春秋》<span class="place" title="地名">、</span>《国语》，其<span class="tribe" title="族群">发</span>明五帝德、帝系姓章矣，顾弟弗深考，其所表见皆不虚。书缺有间矣，其轶乃时时见於他说。非好学深思，心知其意，固难为浅见寡闻道也。余并论次，择其言尤雅者，故著为本纪书首。</p>

<h3>赞</h3>

<blockquote>
<a href="#pn-28" id="pn-28" class="para-num" title="点击复制链接">28</a> 帝出<span class="person" title="人名">少典</span>，居于<span class="place" title="地名">轩丘</span>。既代炎历，遂禽<span class="person" title="人名">蚩尤</span>。<br>
<span class="person" title="人名">高阳</span>嗣位，静深有谋。小大远近，莫不怀柔。<br>
爰洎<span class="person" title="人名">帝喾</span>，列圣同休。<br>
<span class="person" title="人名">帝挚</span>之弟，其号<span class="person" title="人名">放勋</span>。就之如日，望之如云。<br>
<span class="place" title="地名">郁夷</span>东作，<span class="place" title="地名">昧谷</span>西曛。明扬仄陋，玄德升闻。<br>
能让天下，贤哉二君！<br>
</blockquote>

<nav class="chapter-nav">
    <a href="../index.html" class="nav-home">回到主页</a>
    <a href="002_夏本纪.html" class="nav-next">下一页 →</a>
</nav>
</body>
</html>
