<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>064_司马穰苴列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="063_老子韩非列传.html" class="nav-prev">← 上一页</a>
    <a href="065_孙子吴起列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 司马穰苴列传 <a href="../original_text/064_司马穰苴列传.txt" class="original-text-link">原文</a></h1>

<h2>受命将兵</h2>

<p><a href="#pn-1" id="pn-1" class="para-num" title="点击复制链接">1</a> 司马<span class="place" title="地名">穰</span>苴<span class="person" title="人名">者，田完之苗裔也。</span>齐景公时，<span class="place" title="地名">晋</span>伐<span class="place" title="地名">阿</span>、甄，而<span class="place" title="地名">燕</span>侵河上，<span class="place" title="地名">齐</span>师败绩。景公患之。<span class="person" title="人名">晏婴</span>乃荐田<span class="person" title="人名">穰苴</span>曰：<span class="dialogue quoted">"<span class="person" title="人名">穰苴</span>虽田氏庶孽，然其人文能附众，武能威敌，原君试之。"</span>景公召<span class="person" title="人名">穰苴</span>，与语兵事，大说之，以为<span class="official" title="官职">将军</span>，将兵扞燕<span class="place" title="地名">晋</span>之师。<span class="person" title="人名">穰苴</span>曰：<span class="dialogue quoted">"臣素卑贱，君擢之闾伍之中，加之<span class="official" title="官职">大夫</span>之上，士卒未附，百姓不信，人微权轻，原得君之宠臣，国之所尊，以监军，乃可。"</span>於是景公许之，使庄贾往。<span class="person" title="人名">穰苴</span>既辞，与庄贾约曰：<span class="quoted">"旦日日中会於军门。"</span><span class="person" title="人名">穰苴</span>先驰至军，立表下漏待贾。贾素骄贵，以为将己之军而己为监，不甚急；亲戚左右送之，留饮。日中而贾不至。<span class="person" title="人名">穰苴</span>则仆表决漏，入，行军勒兵，申明约束。约束既定，夕时，庄贾乃至。<span class="person" title="人名">穰苴</span>曰：<span class="quoted">"何後期为？"</span>贾谢曰：<span class="quoted">"不佞<span class="official" title="官职">大夫</span>亲戚送之，故留。"</span><span class="person" title="人名">穰苴</span>曰：<span class="dialogue quoted">"将受命之日则忘其家，临军约束则忘其亲，援枹鼓之急则忘其身。今敌国深侵，邦内骚动，士卒暴露於境，君寝不安席，食不甘味，百姓之命皆悬於君，何谓相送乎！"</span>召军正问曰：<span class="quoted">"军法期而後至者云何？"</span>对曰：<span class="quoted">"当斩。"</span>庄贾惧，使人驰报景公，请救。既往，未及反，於是遂斩庄贾以徇三军。三军之士皆振栗。久之，景公遣使者持节赦贾，驰入军中。<span class="person" title="人名">穰苴</span>曰：<span class="quoted">"将在军，君令有所不受。"</span>问军正曰：<span class="quoted">"驰三军法何？"</span>正曰：<span class="quoted">"当斩。"</span>使者大惧。<span class="person" title="人名">穰苴</span>曰：<span class="quoted">"君之使不可杀之。"</span>乃斩其仆，<span class="artifact" title="器物/书名">车</span>之左驸，<span class="artifact" title="器物/书名">马</span>之左骖，以徇三军。遣使者还报，然後行。士卒次舍井灶饮食问疾医药，身自拊循之。悉取<span class="official" title="官职">将军</span>之资粮享士卒，身与士卒平分粮食。最比其羸弱者，三日而後勒兵。病者皆求行，争奋出为之赴战。<span class="place" title="地名">晋</span>师闻之，为罢去。<span class="place" title="地名">燕</span>师闻之，度水而解。於是追击之，遂取所亡封内故境而引兵归。未至国，释兵旅，解约束，誓盟而後入邑。景公与诸<span class="official" title="官职">大夫</span>郊迎，劳师成<span class="institution" title="制度">礼</span>，然後反归寝。既见<span class="person" title="人名">穰苴</span>，尊为大<span class="official" title="官职">司马</span>。田氏日以益尊於<span class="place" title="地名">齐</span>。</p>

<h2>谗毁而死</h2>

<p><a href="#pn-2" id="pn-2" class="para-num" title="点击复制链接">2</a> 已而<span class="official" title="官职">大夫</span>鲍氏、高、国之属害之，谮於景公。景公退<span class="person" title="人名">穰苴</span>，苴发疾而死。田乞、田豹之徒由此怨高、国等。其後及田常杀简公，尽灭高子、国子之族。至常曾孙和，因自立为<span class="person" title="人名">齐威王</span>，用兵行威，大放<span class="person" title="人名">穰苴</span>之法，而诸侯朝<span class="place" title="地名">齐</span>。</p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">齐威王</span>使<span class="official" title="官职">大夫</span>追论古者<span class="official" title="官职">司马</span>兵法而附<span class="person" title="人名">穰苴</span>於其中，因号曰司马<span class="place" title="地名">穰</span>苴兵法。</p>


<h2>太史公曰</h2>

<blockquote>
余读<span class="official" title="官职">司马</span>兵法，闳廓深远，虽三<span class="place" title="地名">代</span>征伐，未能竟其义，如其文也，亦少襃矣。若夫<span class="person" title="人名">穰苴</span>，区区为小国行师，何暇及<span class="official" title="官职">司马</span>兵法之揖让乎？世既多<span class="official" title="官职">司马</span>兵法，以故不论，著<span class="person" title="人名">穰苴</span>之列传焉。<br>
</blockquote>

<p><a href="#pn-4" id="pn-4" class="para-num" title="点击复制链接">4</a> <span class="place" title="地名">燕</span>侵河上，<span class="place" title="地名">齐</span>师败绩。婴荐<span class="person" title="人名">穰苴</span>，武能威敌。斩贾以徇，三军惊惕。我卒既彊，彼寇退壁。法行<span class="official" title="官职">司马</span>，实赖宗戚。</p>


<nav class="chapter-nav">
    <a href="../docs/index.html" class="nav-home">回到主页</a>
    <a href="063_老子韩非列传.html" class="nav-prev">← 上一页</a>
    <a href="065_孙子吴起列传.html" class="nav-next">下一页 →</a>
</nav>
</body>
</html>
