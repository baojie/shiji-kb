<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>116_西南夷列传</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="115_朝鲜列传.html" class="nav-prev">← 上一页</a>
    <a href="117_司马相如列传.html" class="nav-next">下一页 →</a>
</nav>
<h1>116 西南夷列传 <a href="../original_text/116_西南夷列传.txt" class="original-text-link">原文</a></h1>

<p><a href="#pn-0" id="pn-0" class="para-num" title="点击复制链接">0</a> <span class="tribe" title="族群">西南夷</span><span class="official" title="官职">君长</span>以什数，<span class="place" title="地名">夜郎</span>最大；其西<span class="place" title="地名">靡莫</span>之属以什数，<span class="place" title="地名">滇</span>最大；自<span class="place" title="地名">滇</span>以北<span class="official" title="官职">君长</span>以什数，<span class="place" title="地名">邛都</span>最大：此皆魋结，耕田，有邑聚。其外西自<span class="place" title="地名">同师</span>以东，北至<span class="place" title="地名">楪榆</span>，名为<span class="place" title="地名">巂</span>、<span class="place" title="地名">昆明</span>，皆编发，随畜迁徙，毋常处，毋<span class="official" title="官职">君长</span>，地方可数千里。自<span class="place" title="地名">巂</span>以东北，<span class="official" title="官职">君长</span>以什数，<span class="place" title="地名">徙</span>、<span class="place" title="地名">筰都</span>最大；自<span class="place" title="地名">筰</span>以东北，<span class="official" title="官职">君长</span>以什数，<span class="place" title="地名">厓駹</span>最大。其俗或士箸，或移徙，在<span class="place" title="地名">蜀</span>之西。自<span class="place" title="地名">厓駹</span>以东北，<span class="official" title="官职">君长</span>以什数，<span class="place" title="地名">白马</span>最大，皆<span class="tribe" title="族群">氐</span>类也。此皆<span class="place" title="地名">巴蜀</span>西南外<span class="tribe" title="族群">蛮夷</span>也。</p>

<p><a href="#pn-1" id="pn-1" class="para-num" title="点击复制链接">1</a> 始<span class="dynasty" title="朝代/氏族">楚</span><span class="official" title="官职">威王</span>时，使<span class="official" title="官职">将军</span><span class="person" title="人名">庄蹻</span>将兵循<span class="place" title="地名">江</span>上，略<span class="place" title="地名">巴</span>、<span class="place" title="地名">黔中</span>以西。<span class="person" title="人名">庄蹻</span>者，故<span class="dynasty" title="朝代/氏族">楚</span><span class="official" title="官职">庄王</span>苗裔也。<span class="person" title="人名">蹻</span>至<span class="place" title="地名">滇池</span>，方三百里，旁平地，肥饶数千里，以兵威定属<span class="dynasty" title="朝代/氏族">楚</span>。欲归报，会<span class="dynasty" title="朝代/氏族">秦</span>击夺<span class="dynasty" title="朝代/氏族">楚</span><span class="place" title="地名">巴</span>、<span class="place" title="地名">黔中</span>郡，道塞不通，因还，以其众王<span class="place" title="地名">滇</span>，变服，从其俗，以长之。<span class="dynasty" title="朝代/氏族">秦</span>时<span class="person" title="人名">常頞</span>略通<span class="artifact" title="器物/书名">五尺道</span>，诸此国颇置吏焉。<span class="time" title="时间">十馀岁</span>，<span class="dynasty" title="朝代/氏族">秦</span>灭。及<span class="dynasty" title="朝代/氏族">汉</span>兴，皆弃此国而开<span class="place" title="地名">蜀</span>故徼。<span class="place" title="地名">巴蜀</span>民或窃出商贾，取其<span class="artifact" title="器物/书名">筰马</span>、<span class="artifact" title="器物/书名">僰僮</span>、<span class="artifact" title="器物/书名">髦牛</span>，以此<span class="place" title="地名">巴蜀</span>殷富。</p>

<p><a href="#pn-2" id="pn-2" class="para-num" title="点击复制链接">2</a> <span class="time" title="时间">建元六年</span>，<span class="official" title="官职">大行</span><span class="person" title="人名">王恢</span>击<span class="place" title="地名">东越</span>，<span class="place" title="地名">东越</span>杀王<span class="person" title="人名">郢</span>以报。<span class="person" title="人名">恢</span>因兵威使<span class="official" title="官职">番阳令</span><span class="person" title="人名">唐蒙</span>风指晓<span class="place" title="地名">南越</span>。<span class="place" title="地名">南越</span>食<span class="person" title="人名">蒙</span><span class="artifact" title="器物/书名">蜀枸酱</span>，<span class="person" title="人名">蒙</span>问所从来，曰<span class="quoted">"道<span class="place" title="地名">西北</span><span class="place" title="地名">牂柯</span>，<span class="place" title="地名">牂柯江</span>广数里，出<span class="place" title="地名">番禺</span>城下"</span>。<span class="person" title="人名">蒙</span>归至<span class="place" title="地名">长安</span>，问<span class="place" title="地名">蜀</span>贾人，贾人曰：<span class="quoted">"独<span class="place" title="地名">蜀</span>出<span class="artifact" title="器物/书名">枸酱</span>，多持窃出市<span class="place" title="地名">夜郎</span>。<span class="place" title="地名">夜郎</span>者，临<span class="place" title="地名">牂柯江</span>，江广百馀步，足以行船。<span class="place" title="地名">南越</span>以财物役属<span class="place" title="地名">夜郎</span>，西至<span class="place" title="地名">同师</span>，然亦不能臣使也。"</span><span class="person" title="人名">蒙</span>乃上书说上曰：<span class="quoted">"<span class="place" title="地名">南越</span>王<span class="artifact" title="器物/书名">黄屋</span><span class="artifact" title="器物/书名">左纛</span>，地东西万馀里，名为外臣，实一州主也。今以<span class="place" title="地名">长沙</span>、<span class="place" title="地名">豫章</span>往，水道多绝，难行。窃闻<span class="place" title="地名">夜郎</span>所有精兵，可得十馀万，浮船<span class="place" title="地名">牂柯江</span>，出其不意，此制越一奇也。诚以<span class="dynasty" title="朝代/氏族">汉</span>之彊，<span class="place" title="地名">巴蜀</span>之饶，通<span class="place" title="地名">夜郎</span>道，为置吏，易甚。"</span>上许之。乃拜<span class="person" title="人名">蒙</span>为<span class="official" title="官职">郎中将</span>，将千人，食重万馀人，从<span class="place" title="地名">巴蜀</span><span class="place" title="地名">筰关</span>入，遂见<span class="place" title="地名">夜郎</span>侯<span class="person" title="人名">多同</span>。<span class="person" title="人名">蒙</span>厚赐，喻以威德，约为置吏，使其子为令。<span class="place" title="地名">夜郎</span>旁小邑皆贪<span class="dynasty" title="朝代/氏族">汉</span><span class="artifact" title="器物/书名">缯帛</span>，以为<span class="dynasty" title="朝代/氏族">汉</span>道险，终不能有也，乃且听<span class="person" title="人名">蒙</span>约。还报，乃以为<span class="place" title="地名">犍为</span>郡。发<span class="place" title="地名">巴蜀</span>卒治道，自<span class="place" title="地名">僰道</span>指<span class="place" title="地名">牂柯江</span>。<span class="place" title="地名">蜀</span>人<span class="person" title="人名">司马相如</span>亦言<span class="tribe" title="族群">西夷</span><span class="place" title="地名">邛</span>、<span class="place" title="地名">筰</span>可置郡。使<span class="person" title="人名">相如</span>以<span class="official" title="官职">郎中将</span>往喻，皆如南夷，为置一<span class="official" title="官职">都尉</span>，十馀县，属<span class="place" title="地名">蜀</span>。</p>

<p><a href="#pn-3" id="pn-3" class="para-num" title="点击复制链接">3</a> 当是时，<span class="place" title="地名">巴蜀</span>四郡通<span class="tribe" title="族群">西南夷</span>道，戍转相饟。数岁，道不通，士罢饿离湿死者甚众；<span class="tribe" title="族群">西南夷</span>又数反，发兵兴击，秏费无功。上患之，使<span class="person" title="人名">公孙弘</span>往视问焉。还对，言其不便。及<span class="person" title="人名">弘</span>为<span class="official" title="官职">御史大夫</span>，是时方筑<span class="place" title="地名">朔方</span>以据河逐<span class="tribe" title="族群">胡</span>，<span class="person" title="人名">弘</span>因数言<span class="tribe" title="族群">西南夷</span>害，可且罢，专力事<span class="tribe" title="族群">匈奴</span>。上罢西夷，独置南夷<span class="place" title="地名">夜郎</span>两县一<span class="official" title="官职">都尉</span>，稍令<span class="place" title="地名">犍为</span>自葆就。</p>

<p><a href="#pn-4" id="pn-4" class="para-num" title="点击复制链接">4</a> 及<span class="time" title="时间">元狩元年</span>，<span class="official" title="官职">博望侯</span><span class="person" title="人名">张骞</span>使<span class="place" title="地名">大夏</span>来，言居<span class="place" title="地名">大夏</span>时见<span class="artifact" title="器物/书名">蜀布</span>、<span class="artifact" title="器物/书名">邛竹</span>、<span class="artifact" title="器物/书名">杖</span>，使问所从来，曰<span class="quoted">"从东南<span class="place" title="地名">身毒国</span>，可数千里，得<span class="place" title="地名">蜀</span>贾人市"</span>。或闻<span class="place" title="地名">邛</span>西可二千里有<span class="place" title="地名">身毒国</span>。<span class="person" title="人名">骞</span>因盛言<span class="place" title="地名">大夏</span>在<span class="dynasty" title="朝代/氏族">汉</span>西南，慕<span class="place" title="地名">中国</span>，患<span class="tribe" title="族群">匈奴</span>隔其道，诚通<span class="place" title="地名">蜀</span>，<span class="place" title="地名">身毒国</span>道便近，有利无害。於是天子乃令<span class="person" title="人名">王然于</span>、<span class="person" title="人名">柏始昌</span>、<span class="person" title="人名">吕越人</span>等，使间出<span class="tribe" title="族群">西夷</span>西，指求<span class="place" title="地名">身毒国</span>。至<span class="place" title="地名">滇</span>，<span class="place" title="地名">滇</span>王<span class="person" title="人名">尝羌</span>乃留，为求道西十馀辈。<span class="time" title="时间">岁馀</span>，皆闭<span class="place" title="地名">昆明</span>，莫能通<span class="place" title="地名">身毒国</span>。</p>

<p><a href="#pn-5" id="pn-5" class="para-num" title="点击复制链接">5</a> <span class="place" title="地名">滇</span>王与<span class="dynasty" title="朝代/氏族">汉</span>使者言曰：<span class="quoted">"<span class="dynasty" title="朝代/氏族">汉</span>孰与我大？"</span>及<span class="place" title="地名">夜郎</span>侯亦然。以道不通故，各自以为一州主，不知<span class="dynasty" title="朝代/氏族">汉</span>广大。使者还，因盛言<span class="place" title="地名">滇</span>大国，足事亲附。天子注意焉。</p>

<p><a href="#pn-6" id="pn-6" class="para-num" title="点击复制链接">6</a> 及至<span class="place" title="地名">南越</span>反，上使<span class="official" title="官职">驰义侯</span>因<span class="place" title="地名">犍为</span>发南夷兵。<span class="official" title="官职">且兰君</span>恐远行，旁国虏其老弱，乃与其众反，杀使者及<span class="official" title="官职">犍为太守</span>。<span class="dynasty" title="朝代/氏族">汉</span>乃发<span class="place" title="地名">巴蜀</span>罪人尝击<span class="place" title="地名">南越</span>者八<span class="official" title="官职">校尉</span>击破之。会<span class="tribe" title="族群">越</span>已破，<span class="dynasty" title="朝代/氏族">汉</span>八<span class="official" title="官职">校尉</span>不下，即引兵还，行诛<span class="person" title="人名">头兰</span>。<span class="person" title="人名">头兰</span>，常隔<span class="place" title="地名">滇</span>道者也。已平<span class="person" title="人名">头兰</span>，遂平南夷为<span class="place" title="地名">牂柯</span>郡。<span class="place" title="地名">夜郎</span>侯始倚<span class="place" title="地名">南越</span>，<span class="place" title="地名">南越</span>已灭，会还诛反者，<span class="place" title="地名">夜郎</span>遂入朝。上以为<span class="official" title="官职">夜郎王</span>。</p>

<p><a href="#pn-7" id="pn-7" class="para-num" title="点击复制链接">7</a> <span class="place" title="地名">南越</span>破後，及<span class="dynasty" title="朝代/氏族">汉</span>诛<span class="official" title="官职">且兰</span>、<span class="official" title="官职">邛君</span>，并杀<span class="official" title="官职">筰侯</span>，<span class="place" title="地名">厓駹</span>皆振恐，请臣置吏。乃以<span class="place" title="地名">邛都</span>为<span class="place" title="地名">越巂</span>郡，<span class="place" title="地名">筰都</span>为<span class="place" title="地名">沈犁</span>郡，<span class="place" title="地名">厓駹</span>为<span class="place" title="地名">汶山</span>郡，<span class="place" title="地名">广汉</span>西<span class="place" title="地名">白马</span>为<span class="place" title="地名">武都</span>郡。</p>

<p><a href="#pn-8" id="pn-8" class="para-num" title="点击复制链接">8</a> 上使<span class="person" title="人名">王然于</span>以<span class="tribe" title="族群">越</span>破及诛南夷兵威风喻<span class="place" title="地名">滇</span>王入朝。<span class="place" title="地名">滇</span>王者，其众数万人，其旁东北有<span class="place" title="地名">劳洸</span>、<span class="place" title="地名">靡莫</span>，皆同姓相扶，未肯听。<span class="place" title="地名">劳洸</span>、<span class="place" title="地名">靡莫</span>数侵犯使者吏卒。<span class="time" title="时间">元封二年</span>，天子发<span class="place" title="地名">巴蜀</span>兵击灭<span class="place" title="地名">劳洸</span>、<span class="place" title="地名">靡莫</span>，以兵临<span class="place" title="地名">滇</span>。<span class="place" title="地名">滇</span>王始首善，以故弗诛。<span class="place" title="地名">滇</span>王离难<span class="tribe" title="族群">西南夷</span>，举国降，请置吏入朝。於是以为<span class="place" title="地名">益州</span>郡，赐<span class="place" title="地名">滇</span>王王印，复长其民。</p>

<p><a href="#pn-9" id="pn-9" class="para-num" title="点击复制链接">9</a> <span class="tribe" title="族群">西南夷</span><span class="official" title="官职">君长</span>以百数，独<span class="place" title="地名">夜郎</span>、<span class="place" title="地名">滇</span>受王印。<span class="place" title="地名">滇</span>小邑，最宠焉。</p>

<p><a href="#pn-10" id="pn-10" class="para-num" title="点击复制链接">10</a> <span class="official" title="官职">太史公</span>曰：<span class="dynasty" title="朝代/氏族">楚</span>之先岂有天禄哉？在<span class="dynasty" title="朝代/氏族">周</span>为<span class="official" title="官职">文王</span>师，封<span class="dynasty" title="朝代/氏族">楚</span>。及<span class="dynasty" title="朝代/氏族">周</span>之衰，地称五千里。<span class="dynasty" title="朝代/氏族">秦</span>灭诸候，唯<span class="dynasty" title="朝代/氏族">楚</span>苗裔尚有<span class="place" title="地名">滇</span>王。<span class="dynasty" title="朝代/氏族">汉</span>诛<span class="tribe" title="族群">西南夷</span>，国多灭矣，唯<span class="place" title="地名">滇</span>复为宠王。然南夷之端，见<span class="artifact" title="器物/书名">枸酱</span><span class="place" title="地名">番禺</span>，<span class="place" title="地名">大夏</span><span class="artifact" title="器物/书名">杖</span>、<span class="artifact" title="器物/书名">邛竹</span>。<span class="tribe" title="族群">西夷</span>後揃，剽分二方，卒为七郡。</p>

<p><a href="#pn-11" id="pn-11" class="para-num" title="点击复制链接">11</a> <span class="tribe" title="族群">西南</span>外徼，<span class="person" title="人名">庄蹻</span>首通。<span class="dynasty" title="朝代/氏族">汉</span>因<span class="place" title="地名">大夏</span>，乃命<span class="person" title="人名">唐蒙</span>。<span class="place" title="地名">劳洸</span>、<span class="place" title="地名">靡莫</span>，异俗殊风。<span class="place" title="地名">夜郎</span>最大，<span class="place" title="地名">邛</span>、<span class="place" title="地名">筰</span>称雄。及置郡县，万代推功。</p>

<nav class="chapter-nav">
    <a href="../index.html" class="nav-home">回到主页</a>
    <a href="115_朝鲜列传.html" class="nav-prev">← 上一页</a>
    <a href="117_司马相如列传.html" class="nav-next">下一页 →</a>
</nav>
</body>
</html>
