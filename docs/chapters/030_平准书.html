<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>030_平准书.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../docs/index.html" class="nav-home">回到主页</a>
    <a href="029_河渠书.html" class="nav-prev">← 上一页</a>
    <a href="031_吴太伯世家.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 平准书 <a href="../original_text/030_平准书.txt" class="original-text-link">原文</a></h1>

<h2>汉初经济困境与币制改革</h2>

<p><a href="#pn-1" id="pn-1" class="para-num" title="点击复制链接">1</a> 汉兴，接秦之弊，丈夫从军旅，老弱转粮饟，作业剧而财匮，自天子不能具钧驷，而将相或乘牛车，齐民无藏盖。於是为秦钱重难用，更令民铸钱，一黄金一斤，约法省禁。而不轨逐利之民，蓄积馀业以稽市物，物踊腾粜，米至石万钱，马一匹则百金。</p>

<h2>高祖至文景时期的商业政策</h2>

<p><a href="#pn-2" id="pn-2" class="para-num" title="点击复制链接">2</a> 天下已平，<span class="person" title="人名">高祖</span>乃令贾人不得衣丝乘车，重租税以困辱之。<span class="person" title="人名">孝惠</span>、<span class="person" title="人名">高后</span>时，为天下初定，复弛商贾之律，然市井之子孙亦不得仕宦为吏。量吏禄，度官用，以赋於民。而山川园池市井租税之入，自天子以至于封君汤沐邑，皆各为私奉养焉，不领於天下之经费。漕转<span class="place" title="地名">山东</span>粟，以给中都官，岁不过数十万石。</p>

<h2>文帝币制改革与私铸问题</h2>

<p><a href="#pn-3" id="pn-3" class="para-num" title="点击复制链接">3</a> 至<span class="person" title="人名">孝文</span>时，荚钱益多，轻，乃更铸<span class="artifact" title="器物/书名">四铢钱</span>，其文为<span class="quoted">"<span class="artifact" title="器物/书名">半两</span>"</span>，令民纵得自铸钱。故<span class="place" title="地名">吴</span>诸侯也，以即山铸钱，富埒天子，其後卒以叛逆。<span class="person" title="人名">邓通</span>，<span class="official" title="官职">大夫</span>也，以铸钱财过王者。故<span class="place" title="地名">吴</span>、<span class="person" title="人名">邓氏</span>钱布天下，而<span class="institution" title="制度">铸钱之禁</span>生焉。</p>

<h2>募民输粟拜爵制度</h2>

<p><a href="#pn-4" id="pn-4" class="para-num" title="点击复制链接">4</a> 匈奴数侵盗北边，屯戍者多，边粟不足给食当食者。於是<span class="institution" title="制度">募民能输及转粟於边者拜爵</span>，爵得至<span class="official" title="官职">大庶长</span>。</p>

<h2>景帝时期的赈济措施</h2>

<p><a href="#pn-5" id="pn-5" class="para-num" title="点击复制链接">5</a> <span class="person" title="人名">孝景</span>时，<span class="place" title="地名">上郡</span>以西旱，亦复脩<span class="institution" title="制度">卖爵令</span>，而贱其价以招民；及徒复作，得输粟县官以除罪。益造苑马以广用，而宫室列观舆马益增脩矣。</p>

<h2>武帝初年的国家富庶</h2>

<p><a href="#pn-6" id="pn-6" class="para-num" title="点击复制链接">6</a> 至今上即位数岁，汉兴七十馀年之间，国家无事，非遇水旱之灾，民则人给家足，都鄙廪庾皆满，而府库馀货财。<span class="place" title="地名">京师</span>之钱累巨万，贯朽而不可校。<span class="place" title="地名">太仓</span>之粟陈陈相因，充溢露积於外，至腐败不可食。众庶街巷有马，阡陌之间成群，而乘字牝者儐而不得聚会。守闾阎者食粱肉，为吏者长子孙，居官者以为姓号。故人人自爱而重犯法，先行义而後绌耻辱焉。当此之时，网疏而民富，役财骄溢，或至兼并豪党之徒，以武断於乡曲。宗室有土公卿大夫以下，争于奢侈，室庐舆服僭于上，无限度。物盛而衰，固其变也。</p>

<h2>对外扩张与财政支出增加</h2>

<p><a href="#pn-7" id="pn-7" class="para-num" title="点击复制链接">7</a> 自是之後，<span class="person" title="人名">严助</span>、<span class="person" title="人名">硃买臣</span>等招来<span class="place" title="地名">东瓯</span>，事两越，<span class="place" title="地名">江淮</span>之间萧然烦费矣。<span class="person" title="人名">唐蒙</span>、<span class="person" title="人名">司马相如</span>开路西南夷，凿山通道千馀里，以广<span class="place" title="地名">巴蜀</span>，<span class="place" title="地名">巴蜀</span>之民罢焉。<span class="person" title="人名">彭吴</span>贾灭<span class="place" title="地名">朝鲜</span>，置<span class="place" title="地名">沧海之郡</span>，则<span class="place" title="地名">燕齐</span>之间靡然发动。及<span class="person" title="人名">王恢</span>设谋<span class="place" title="地名">马邑</span>，匈奴绝和亲，侵扰北边，兵连而不解，天下苦其劳，而干戈日滋。行者赍，居者送，中外骚扰而相奉，百姓抏弊以巧法，财赂衰秏而不赡。<span class="institution" title="制度">入物者补官，出货者除罪</span>，选举陵迟，廉耻相冒，武力进用，法严令具。兴利之臣自此始也。</p>

<h2>朔方建设与财政困难</h2>

<p><a href="#pn-8" id="pn-8" class="para-num" title="点击复制链接">8</a> 其後汉将岁以数万骑出击胡，及<span class="official" title="官职">车骑将军</span><span class="person" title="人名">青</span>取匈奴<span class="place" title="地名">河南地</span>，筑<span class="place" title="地名">朔方</span>。当是时，汉通西南夷道，作者数万人，千里负担馈粮，率十馀锺致一石，散币於<span class="place" title="地名">邛僰</span>以集之。数岁道不通，蛮夷因以数攻，吏发兵诛之。悉<span class="place" title="地名">巴蜀</span>租赋不足以更之，乃募豪民田南夷，<span class="institution" title="制度">入粟县官，而内受钱於都内</span>。东至<span class="place" title="地名">沧海之郡</span>，人徒之费拟於南夷。又兴十万馀人筑卫<span class="place" title="地名">朔方</span>，转漕甚辽远，自<span class="place" title="地名">山东</span>咸被其劳，费数十百巨万，府库益虚。乃<span class="institution" title="制度">募民能入奴婢得以终身复</span>，<span class="institution" title="制度">为郎增秩</span>，及<span class="institution" title="制度">入羊为郎</span>，始於此。</p>

<h2>对匈奴战争与财政枯竭</h2>

<p><a href="#pn-9" id="pn-9" class="para-num" title="点击复制链接">9</a> 其後四年，而汉遣<span class="official" title="官职">大将军</span>将六将军，军十馀万，击右贤王，获首虏万五千级。明年，<span class="official" title="官职">大将军</span>将六将军仍再出击胡，得首虏万九千级。捕斩首虏之士受赐黄金二十馀万斤，虏数万人皆得厚赏，衣食仰给县官；而汉军之士马死者十馀万，兵甲之财转漕之费不与焉。於是<span class="official" title="官职">大农</span>陈藏钱经秏，赋税既竭，犹不足以奉战士。有司言：<span class="dialogue quoted">"天子曰'朕闻五帝之教不相复而治，<span class="person" title="人名">禹</span>、<span class="person" title="人名">汤</span>之法不同道而王，所由殊路，而建德一也。北边未安，朕甚悼之。日者，<span class="official" title="官职">大将军</span>攻匈奴，斩首虏万九千级，留蹛无所食。议令民得买爵及赎禁锢免减罪'。请置赏官，命曰<span class="institution" title="制度">武功爵</span>。级十七万，凡直三十馀万金。诸买<span class="institution" title="制度">武功爵</span>官首者试补吏，先除；千夫如<span class="official" title="官职">五大夫</span>；其有罪又减二等；爵得至<span class="official" title="官职">乐卿</span>：以显军功。"</span>军功多用越等，大者封侯卿大夫，小者郎吏。吏道杂而多端，则官职秏废。</p>

<h2>法治严苛与淮南王案</h2>

<p><a href="#pn-10" id="pn-10" class="para-num" title="点击复制链接">10</a> 自<span class="person" title="人名">公孙弘</span>以春秋之义绳臣下取汉相，<span class="person" title="人名">张汤</span>用唆文决理为<span class="official" title="官职">廷尉</span>，於是见知之法生，而废格沮诽穷治之狱用矣。其明年，<span class="place" title="地名">淮南</span>、<span class="place" title="地名">衡山</span>、<span class="place" title="地名">江都</span>王谋反迹见，而公卿寻端治之，竟其党与，而坐死者数万人，长吏益惨急而法令明察。</p>

<h2>公孙弘俭朴与功利之风</h2>

<p><a href="#pn-11" id="pn-11" class="para-num" title="点击复制链接">11</a> 当是之时，招尊方正贤良文学之士，或至公卿大夫。<span class="person" title="人名">公孙弘</span>以汉相，布被，食不重味，为天下先。然无益於俗，稍骛於功利矣。</p>

<h2>浑邪王降汉与财政支出</h2>

<p><a href="#pn-12" id="pn-12" class="para-num" title="点击复制链接">12</a> 其明年，<span class="official" title="官职">骠骑</span>仍再出击胡，获首四万。其秋，<span class="person" title="人名">浑邪王</span>率数万之众来降，於是汉发车二万乘迎之。既至，受赏，赐及有功之士。是岁费凡百馀巨万。</p>

<h2>水利工程与财政负担</h2>

<p><a href="#pn-13" id="pn-13" class="para-num" title="点击复制链接">13</a> 初，先是往十馀岁河决<span class="place" title="地名">观</span>，<span class="place" title="地名">梁楚</span>之地固已数困，而缘河之郡隄塞河，辄决坏，费不可胜计。其後<span class="person" title="人名">番系</span>欲省底柱之漕，穿<span class="place" title="地名">汾</span>、<span class="place" title="地名">河</span>渠以为溉田，作者数万人；<span class="person" title="人名">郑当时</span>为<span class="place" title="地名">渭</span>漕渠回远，凿直渠自<span class="place" title="地名">长安</span>至<span class="place" title="地名">华阴</span>，作者数万人；<span class="place" title="地名">朔方</span>亦穿渠，作者数万人：各历二三期，功未就，费亦各巨万十数。</p>

<h2>养马与赡降者</h2>

<p><a href="#pn-14" id="pn-14" class="para-num" title="点击复制链接">14</a> 天子为伐胡，盛养马，马之来食<span class="place" title="地名">长安</span>者数万匹，卒牵掌者<span class="place" title="地名">关中</span>不足，乃调旁近郡。而胡降者皆衣食县官，县官不给，天子乃损膳，解乘舆驷，出御府禁藏以赡之。</p>

<h2>水灾与移民</h2>

<p><a href="#pn-15" id="pn-15" class="para-num" title="点击复制链接">15</a> 其明年，<span class="place" title="地名">山东</span>被水菑，民多饥乏，於是天子遣使者虚郡国仓廥以振贫民。犹不足，又募豪富人相贷假。尚不能相救，乃徙贫民於<span class="place" title="地名">关</span>以西，及充<span class="place" title="地名">朔方</span>以南新秦中，七十馀万口，衣食皆仰给县官。数岁，假予产业，使者分部护之，冠盖相望。其费以亿计，不可胜数。於是县官大空。</p>

<h2>币制改革的背景</h2>

<p><a href="#pn-16" id="pn-16" class="para-num" title="点击复制链接">16</a> 而富商大贾或蹛财役贫，转毂百数，废居居邑，封君皆低首仰给。冶铸煮盐，财或累万金，而不佐国家之急，黎民重困。於是天子与公卿议，更钱造币以赡用，而摧浮淫并兼之徒。是时禁苑有白鹿而<span class="official" title="官职">少府</span>多银锡。自<span class="person" title="人名">孝文</span>更造<span class="artifact" title="器物/书名">四铢钱</span>，至是岁四十馀年，从建元以来，用少，县官往往即多铜山而铸钱，民亦间盗铸钱，不可胜数。钱益多而轻，物益少而贵。有司言曰：<span class="dialogue quoted">"古者<span class="institution" title="制度">皮币</span>，诸侯以聘享。金有三等，黄金为上，白金为中，赤金为下。今<span class="artifact" title="器物/书名">半两钱</span>法重四铢，而奸或盗摩钱里取鋊，钱益轻薄而物贵，则远方用币烦费不省。"</span>乃以白鹿皮方尺，缘以藻缋，为<span class="institution" title="制度">皮币</span>，直四十万。王侯宗室朝觐聘享，必以<span class="institution" title="制度">皮币</span>荐璧，然后得行。</p>

<h2>白金三品的创设</h2>

<p><a href="#pn-17" id="pn-17" class="para-num" title="点击复制链接">17</a> 又造银锡为<span class="artifact" title="器物/书名">白金</span>。以为填用莫如龙，地用莫如马，人用莫如龟，故<span class="artifact" title="器物/书名">白金</span>三品：其一曰重八两，圜之，其文龙，名曰<span class="quoted">"<span class="artifact" title="器物/书名">白选</span>"</span>，直三千；二曰以重差小，方之，其文马，直五百；三曰复小，撱之，其文龟，直三百。令县官销<span class="artifact" title="器物/书名">半两钱</span>，更铸<span class="artifact" title="器物/书名">三铢钱</span>，文如其重。<span class="institution" title="制度">盗铸诸金钱罪皆死</span>，而吏民之盗铸<span class="artifact" title="器物/书名">白金</span>者不可胜数。</p>

<h2>盐铁专卖制度的建立</h2>

<p><a href="#pn-18" id="pn-18" class="para-num" title="点击复制链接">18</a> 於是以<span class="person" title="人名">东郭咸阳</span>、<span class="person" title="人名">孔仅</span>为<span class="official" title="官职">大农丞</span>，领<span class="institution" title="制度">盐铁事</span>；<span class="person" title="人名">桑弘羊</span>以计算用事，<span class="official" title="官职">侍中</span>。<span class="person" title="人名">咸阳</span>，<span class="place" title="地名">齐</span>之大煮盐，<span class="person" title="人名">孔仅</span>，<span class="place" title="地名">南阳</span>大冶，皆致生累千金，故<span class="person" title="人名">郑当时</span>进言之。<span class="person" title="人名">弘羊</span>，<span class="place" title="地名">雒阳</span>贾人子，以心计，年十三<span class="official" title="官职">侍中</span>。故三人言利事析秋豪矣。</p>

<h2>五大夫与徭役</h2>

<p><a href="#pn-19" id="pn-19" class="para-num" title="点击复制链接">19</a> 法既益严，吏多废免。兵革数动，民多买复及<span class="official" title="官职">五大夫</span>，徵发之士益鲜。於是除千夫<span class="official" title="官职">五大夫</span>为吏，不欲者出马；故吏皆適令伐棘<span class="place" title="地名">上林</span>，作<span class="place" title="地名">昆明池</span>。</p>

<h2>战争与财政继续恶化</h2>

<p><a href="#pn-20" id="pn-20" class="para-num" title="点击复制链接">20</a> 其明年，<span class="official" title="官职">大将军</span>、<span class="official" title="官职">骠骑</span>大出击胡，得首虏八九万级，赏赐五十万金，汉军马死者十馀万匹，转漕车甲之费不与焉。是时财匮，战士颇不得禄矣。</p>

<h2>五铢钱的铸造</h2>

<p><a href="#pn-21" id="pn-21" class="para-num" title="点击复制链接">21</a> 有司言<span class="artifact" title="器物/书名">三铢钱</span>轻，易奸诈，乃更请诸郡国铸<span class="artifact" title="器物/书名">五铢钱</span>，周郭其下，令不可磨取鋊焉。</p>

<h2>盐铁官营的全面推行</h2>

<p><a href="#pn-22" id="pn-22" class="para-num" title="点击复制链接">22</a> <span class="official" title="官职">大农</span>上<span class="institution" title="制度">盐铁丞</span><span class="person" title="人名">孔仅</span>、<span class="person" title="人名">咸阳</span>言：<span class="dialogue quoted">"山海，天地之藏也，皆宜属<span class="official" title="官职">少府</span>，陛下不私，以属<span class="official" title="官职">大农</span>佐赋。原募民自给费，因官器作煮盐，官与牢盆。浮食奇民欲擅管山海之货，以致富羡，役利细民。其沮事之议，不可胜听。<span class="institution" title="制度">敢私铸铁器煮盐者，釱左趾，没入其器物</span>。郡不出铁者，置小铁官，便属在所县。"</span>使<span class="person" title="人名">孔仅</span>、<span class="person" title="人名">东郭咸阳</span>乘传举行天下<span class="institution" title="制度">盐铁</span>，作官府，除故<span class="institution" title="制度">盐铁</span>家富者为吏。吏道益杂，不选，而多贾人矣。</p>

<h2>算缗告缗制度的实施</h2>

<p><a href="#pn-23" id="pn-23" class="para-num" title="点击复制链接">23</a> 商贾以币之变，多积货逐利。於是公卿言：<span class="dialogue quoted">"郡国颇被菑害，贫民无产业者，募徙广饶之地。陛下损膳省用，出禁钱以振元元，宽贷赋，而民不齐出於南亩，商贾滋众。贫者畜积无有，皆仰县官。异时<span class="institution" title="制度">算轺车贾人缗钱</span>皆有差，请算如故。诸贾人末作贳贷卖买，居邑稽诸物，及商以取利者，虽无市籍，各以其物自占，率缗钱二千而一算。诸作有租及铸，率缗钱四千一算。非吏比者三老、北边骑士，轺车以一算；商贾人轺车二算；船五丈以上一算。<span class="institution" title="制度">匿不自占，占不悉，戍边一岁，没入缗钱</span>。有能告者，以其半畀之。贾人有市籍者，及其家属，皆无得籍名田，以便农。敢犯令，没入田僮。"</span></p>

<h2>卜式的忠义</h2>

<p><a href="#pn-24" id="pn-24" class="para-num" title="点击复制链接">24</a> 天子乃思<span class="person" title="人名">卜式</span>之言，召拜<span class="person" title="人名">式</span>为<span class="official" title="官职">中郎</span>，爵<span class="official" title="官职">左庶长</span>，赐田十顷，布告天下，使明知之。</p>

<h2>卜式传记</h2>

<p><a href="#pn-25" id="pn-25" class="para-num" title="点击复制链接">25</a> 初，<span class="person" title="人名">卜式</span>者，<span class="place" title="地名">河南</span>人也，以田畜为事。亲死，<span class="person" title="人名">式</span>有少弟，弟壮，<span class="person" title="人名">式</span>脱身出分，独取畜羊百馀，田宅财物尽予弟。<span class="person" title="人名">式</span>入山牧十馀岁，羊致千馀头，买田宅。而其弟尽破其业，<span class="person" title="人名">式</span>辄复分予弟者数矣。是时汉方数使将击匈奴，<span class="person" title="人名">卜式</span>上书，原输家之半县官助边。天子使使问<span class="person" title="人名">式</span>：<span class="quoted">"欲官乎？"</span><span class="person" title="人名">式</span>曰：<span class="quoted">"臣少牧，不习仕宦，不原也。"</span>使问曰：<span class="quoted">"家岂有冤，欲言事乎？"</span><span class="person" title="人名">式</span>曰：<span class="dialogue quoted">"臣生与人无分争。<span class="person" title="人名">式</span>邑人贫者贷之，不善者教顺之，所居人皆从<span class="person" title="人名">式</span>，<span class="person" title="人名">式</span>何故见冤於人！无所欲言也。"</span>使者曰：<span class="quoted">"苟如此，子何欲而然？"</span><span class="person" title="人名">式</span>曰：<span class="dialogue quoted">"天子诛匈奴，愚以为贤者宜死节於边，有财者宜输委，如此而匈奴可灭也。"</span>使者具其言入以闻。天子以语丞相<span class="person" title="人名">弘</span>。<span class="person" title="人名">弘</span>曰：<span class="dialogue quoted">"此非人情。不轨之臣，不可以为化而乱法，原陛下勿许。"</span>於是上久不报<span class="person" title="人名">式</span>，数岁，乃罢<span class="person" title="人名">式</span>。<span class="person" title="人名">式</span>归，复田牧。岁馀，会军数出，<span class="person" title="人名">浑邪王</span>等降，县官费众，仓府空。其明年，贫民大徙，皆仰给县官，无以尽赡。<span class="person" title="人名">卜式</span>持钱二十万予<span class="place" title="地名">河南</span>守，以给徙民。<span class="place" title="地名">河南</span>上富人助贫人者籍，天子见<span class="person" title="人名">卜式</span>名，识之，曰<span class="quoted">"是固前而欲输其家半助边"</span>，乃赐<span class="person" title="人名">式</span>外繇四百人。<span class="person" title="人名">式</span>又尽复予县官。是时富豪皆争匿财，唯<span class="person" title="人名">式</span>尤欲输之助费。天子於是以<span class="person" title="人名">式</span>终长者，故尊显以风百姓。</p>

<h2>卜式牧羊与治民</h2>

<p><a href="#pn-26" id="pn-26" class="para-num" title="点击复制链接">26</a> 初，<span class="person" title="人名">式</span>不原为郎。上曰：<span class="quoted">"吾有羊<span class="place" title="地名">上林</span>中，欲令子牧之。"</span><span class="person" title="人名">式</span>乃拜为郎，布衣屩而牧羊。岁馀，羊肥息。上过见其羊，善之。<span class="person" title="人名">式</span>曰：<span class="dialogue quoted">"非独羊也，治民亦犹是也。以时起居；恶者辄斥去，毋令败群。"</span>上以<span class="person" title="人名">式</span>为奇，拜为<span class="official" title="官职">缑氏令</span>试之，<span class="place" title="地名">缑氏</span>便之。迁为<span class="official" title="官职">成皋令</span>，将漕最。上以为<span class="person" title="人名">式</span>朴忠，拜为<span class="official" title="官职">齐王太傅</span>。</p>

<h2>均输制度的设立</h2>

<p><a href="#pn-27" id="pn-27" class="para-num" title="点击复制链接">27</a> 而<span class="person" title="人名">孔仅</span>之使天下铸作器，三年中拜为<span class="official" title="官职">大农</span>，列於九卿。而<span class="person" title="人名">桑弘羊</span>为<span class="official" title="官职">大农丞</span>，筦诸会计事，稍稍置<span class="institution" title="制度">均输</span>以通货物矣。</p>

<h2>入穀补官制度</h2>

<p><a href="#pn-28" id="pn-28" class="para-num" title="点击复制链接">28</a> 始令吏得<span class="institution" title="制度">入穀补官</span>，郎至六百石。</p>

<h2>盗铸金钱的严重性</h2>

<p><a href="#pn-29" id="pn-29" class="para-num" title="点击复制链接">29</a> 自造<span class="artifact" title="器物/书名">白金</span><span class="artifact" title="器物/书名">五铢钱</span>後五岁，赦吏民之坐盗铸金钱死者数十万人。其不发觉相杀者，不可胜计。赦自出者百馀万人。然不能半自出，天下大抵无虑皆铸金钱矣。犯者众，吏不能尽诛取，於是遣博士<span class="person" title="人名">褚大</span>、<span class="person" title="人名">徐偃</span>等分曹循行郡国，举兼并之徒守相为者。而<span class="official" title="官职">御史大夫</span><span class="person" title="人名">张汤</span>方隆贵用事，<span class="person" title="人名">减宣</span>、<span class="person" title="人名">杜周</span>等为<span class="official" title="官职">中丞</span>，<span class="person" title="人名">义纵</span>、<span class="person" title="人名">尹齐</span>、<span class="person" title="人名">王温舒</span>等用惨急刻深为九卿，而<span class="official" title="官职">直指</span><span class="person" title="人名">夏兰</span>之属始出矣。</p>

<h2>颜异腹诽案</h2>

<p><a href="#pn-30" id="pn-30" class="para-num" title="点击复制链接">30</a> 而<span class="official" title="官职">大农</span><span class="person" title="人名">颜异</span>诛。初，<span class="person" title="人名">异</span>为<span class="place" title="地名">济南</span><span class="official" title="官职">亭长</span>，以廉直稍迁至九卿。上与<span class="person" title="人名">张汤</span>既造<span class="artifact" title="器物/书名">白鹿皮币</span>，问<span class="person" title="人名">异</span>。<span class="person" title="人名">异</span>曰：<span class="dialogue quoted">"今王侯朝贺以苍璧，直数千，而其皮荐反四十万，本末不相称。"</span>天子不说。<span class="person" title="人名">张汤</span>又与<span class="person" title="人名">异</span>有卻，及有人告<span class="person" title="人名">异</span>以它议，事下<span class="person" title="人名">张汤</span>治<span class="person" title="人名">异</span>。<span class="person" title="人名">异</span>与客语，客语初令下有不便者，<span class="person" title="人名">异</span>不应，微反脣。<span class="person" title="人名">汤</span>奏当<span class="person" title="人名">异</span>九卿见令不便，不入言而<span class="institution" title="制度">腹诽</span>，论死。自是之後，有<span class="institution" title="制度">腹诽之法</span>，而公卿大夫多谄谀取容矣。</p>

<h2>告缗令的推行</h2>

<p><a href="#pn-31" id="pn-31" class="para-num" title="点击复制链接">31</a> 天子既下<span class="institution" title="制度">缗钱令</span>而尊<span class="person" title="人名">卜式</span>，百姓终莫分财佐县官，於是<span class="institution" title="制度">告缗钱</span>纵矣。</p>

<h2>赤侧钱的失败</h2>

<p><a href="#pn-32" id="pn-32" class="para-num" title="点击复制链接">32</a> 郡国多柬铸钱，钱多轻，而公卿请令<span class="place" title="地名">京师</span>铸<span class="official" title="官职">锺官</span><span class="artifact" title="器物/书名">赤侧</span>，一当五，赋官用非<span class="artifact" title="器物/书名">赤侧</span>不得行。<span class="artifact" title="器物/书名">白金</span>稍贱，民不宝用，县官以令禁之，无益。岁馀，<span class="artifact" title="器物/书名">白金</span>终废不行。</p>

<p>是岁也，<span class="person" title="人名">张汤</span>死而民不思。</p>

<p>其後二岁，<span class="artifact" title="器物/书名">赤侧钱</span>贱，民巧法用之，不便，又废。於是悉禁郡国无铸钱，专令<span class="place" title="地名">上林</span>三官铸。钱既多，而令天下非三官钱不得行，诸郡国所前铸钱皆废销之，输其铜三官。而民之铸钱益少，计其费不能相当，唯真工大奸乃盗为之。</p>

<h2>告缗的大规模实施</h2>

<p><a href="#pn-33" id="pn-33" class="para-num" title="点击复制链接">33</a> <span class="person" title="人名">卜式</span>相<span class="place" title="地名">齐</span>，而<span class="person" title="人名">杨可</span><span class="institution" title="制度">告缗</span>遍天下，中家以上大抵皆遇告。<span class="person" title="人名">杜周</span>治之，狱少反者。乃分遣<span class="official" title="官职">御史</span><span class="official" title="官职">廷尉</span>正监分曹往，即治郡国缗钱，得民财物以亿计，奴婢以千万数，田大县数百顷，小县百馀顷，宅亦如之。於是商贾中家以上大率破，民偷甘食好衣，不事畜藏之产业，而县官有<span class="institution" title="制度">盐铁缗钱</span>之故，用益饶矣。</p>

<h2>扩充关辅</h2>

<p><a href="#pn-34" id="pn-34" class="para-num" title="点击复制链接">34</a> 益广关，置左右辅。</p>

<h2>水衡都尉与上林苑</h2>

<p><a href="#pn-35" id="pn-35" class="para-num" title="点击复制链接">35</a> 初，<span class="official" title="官职">大农</span>筦<span class="institution" title="制度">盐铁</span>官布多，置<span class="official" title="官职">水衡</span>，欲以主<span class="institution" title="制度">盐铁</span>；及<span class="person" title="人名">杨可</span><span class="institution" title="制度">告缗钱</span>，<span class="place" title="地名">上林</span>财物众，乃令<span class="official" title="官职">水衡</span>主<span class="place" title="地名">上林</span>。<span class="place" title="地名">上林</span>既充满，益广。是时越欲与汉用船战逐，乃大修<span class="place" title="地名">昆明池</span>，列观环之。治楼船，高十馀丈，旗帜加其上，甚壮。於是天子感之，乃作<span class="place" title="地名">柏梁台</span>，高数十丈。宫室之修，由此日丽。</p>

<h2>分置农官</h2>

<p><a href="#pn-36" id="pn-36" class="para-num" title="点击复制链接">36</a> 乃分缗钱诸官，而<span class="official" title="官职">水衡</span>、<span class="official" title="官职">少府</span>、<span class="official" title="官职">大农</span>、<span class="official" title="官职">太仆</span>各置农官，往往即郡县比没入田田之。其没入奴婢，分诸苑养狗马禽兽，及与诸官。诸官益杂置多，徒奴婢众，而下河漕度四百万石，及官自籴乃足。</p>

<h2>株送徒</h2>

<p><a href="#pn-37" id="pn-37" class="para-num" title="点击复制链接">37</a> <span class="person" title="人名">所忠</span>言：<span class="dialogue quoted">"世家子弟富人或斗鸡走狗马，弋猎博戏，乱齐民。"</span>乃徵诸犯令，相引数千人，命曰<span class="quoted">"<span class="institution" title="制度">株送徒</span>"</span>。<span class="institution" title="制度">入财者得补郎</span>，郎选衰矣。</p>

<h2>江淮赈济</h2>

<p><a href="#pn-38" id="pn-38" class="para-num" title="点击复制链接">38</a> 是时<span class="place" title="地名">山东</span>被河菑，及岁不登数年，人或相食，方一二千里。天子怜之，诏曰：<span class="dialogue quoted">"<span class="place" title="地名">江南</span>火耕水耨，令饥民得流就食<span class="place" title="地名">江淮</span>间，欲留，留处。"</span>遣使冠盖相属於道，护之，下<span class="place" title="地名">巴蜀</span>粟以振之。</p>

<h2>巡幸与边政</h2>

<p><a href="#pn-39" id="pn-39" class="para-num" title="点击复制链接">39</a> 其明年，天子始巡郡国。东度河，<span class="place" title="地名">河东</span>守不意行至，不辨，自杀。行西逾陇，<span class="place" title="地名">陇西</span>守以行往卒，天子从官不得食，<span class="place" title="地名">陇西</span>守自杀。於是上北出<span class="place" title="地名">萧关</span>，从数万骑，猎新秦中，以勒边兵而归。新秦中或千里无亭徼，於是诛<span class="place" title="地名">北地</span><span class="official" title="官职">太守</span>以下，而令民得畜牧边县，<span class="institution" title="制度">官假马母，三岁而归，及息什一</span>，以除<span class="institution" title="制度">告缗</span>，用充仞新秦中。</p>

<h2>封禅准备</h2>

<p><a href="#pn-40" id="pn-40" class="para-num" title="点击复制链接">40</a> 既得宝鼎，立后土、太一祠，公卿议封禅事，而天下郡国皆豫治道桥，缮故宫，及当驰道县，县治官储，设供具，而望以待幸。</p>

<h2>南越西羌战事</h2>

<p><a href="#pn-41" id="pn-41" class="para-num" title="点击复制链接">41</a> 其明年，<span class="place" title="地名">南越</span>反，西羌侵边为桀。於是天子为<span class="place" title="地名">山东</span>不赡，赦天下，因南方楼船卒二十馀万人击<span class="place" title="地名">南越</span>，数万人发三河以西骑击西羌，又数万人度河筑<span class="place" title="地名">令居</span>。初置<span class="place" title="地名">张掖</span>、<span class="place" title="地名">酒泉</span>郡，而<span class="place" title="地名">上郡</span>、<span class="place" title="地名">朔方</span>、<span class="place" title="地名">西河</span>、<span class="place" title="地名">河西</span>开田官，斥塞卒六十万人戍田之。中国缮道餽粮，远者三千，近者千馀里，皆仰给<span class="official" title="官职">大农</span>。边兵不足，乃发武库工官兵器以赡之。车骑马乏绝，县官钱少，买马难得，乃著令，令封君以下至三百石以上吏，以差出牝马天下亭，亭有畜牸马，岁课息。</p>

<h2>卜式请战与酎金失侯</h2>

<p><a href="#pn-42" id="pn-42" class="para-num" title="点击复制链接">42</a> <span class="place" title="地名">齐</span>相<span class="person" title="人名">卜式</span>上书曰：<span class="dialogue quoted">"臣闻主忧臣辱。<span class="place" title="地名">南越</span>反，臣原父子与<span class="place" title="地名">齐</span>习船者往死之。"</span>天子下诏曰：<span class="dialogue quoted">"<span class="person" title="人名">卜式</span>虽躬耕牧，不以为利，有馀辄助县官之用。今天下不幸有急，而<span class="person" title="人名">式</span>奋原父子死之，虽未战，可谓义形於内。赐爵<span class="official" title="官职">关内侯</span>，金六十斤，田十顷。"</span>布告天下，天下莫应。列侯以百数，皆莫求从军击羌、越。至酎，<span class="official" title="官职">少府</span>省金，而列侯坐<span class="institution" title="制度">酎金</span>失侯者百馀人。乃拜<span class="person" title="人名">式</span>为<span class="official" title="官职">御史大夫</span>。</p>

<h2>卜式议盐铁</h2>

<p><a href="#pn-43" id="pn-43" class="para-num" title="点击复制链接">43</a> <span class="person" title="人名">式</span>既在位，见郡国多不便县官作<span class="institution" title="制度">盐铁</span>，铁器苦恶，贾贵，或彊令民卖买之。而船有算，商者少，物贵，乃因<span class="person" title="人名">孔仅</span>言船算事。上由是不悦<span class="person" title="人名">卜式</span>。</p>

<h2>新置初郡</h2>

<p><a href="#pn-44" id="pn-44" class="para-num" title="点击复制链接">44</a> 汉连兵三岁，诛羌，灭<span class="place" title="地名">南越</span>，<span class="place" title="地名">番禺</span>以西至<span class="place" title="地名">蜀南</span>者置初郡十七，且以其故俗治，毋赋税。<span class="place" title="地名">南阳</span>、<span class="place" title="地名">汉中</span>以往郡，各以地比给初郡吏卒奉食币物，传车马被具。而初郡时时小反，杀吏，汉发南方吏卒往诛之，间岁万馀人，费皆仰给<span class="official" title="官职">大农</span>。<span class="official" title="官职">大农</span>以<span class="institution" title="制度">均输</span>调<span class="institution" title="制度">盐铁</span>助赋，故能赡之。然兵所过县，为以訾给毋乏而已，不敢言擅赋法矣。</p>

<h2>桑弘羊主持大农与平准制度</h2>

<p><a href="#pn-45" id="pn-45" class="para-num" title="点击复制链接">45</a> 其明年，元封元年，<span class="person" title="人名">卜式</span>贬秩为<span class="official" title="官职">太子太傅</span>。而<span class="person" title="人名">桑弘羊</span>为<span class="official" title="官职">治粟都尉</span>，领<span class="official" title="官职">大农</span>，尽代<span class="person" title="人名">仅</span>筦天下<span class="institution" title="制度">盐铁</span>。<span class="person" title="人名">弘羊</span>以诸官各自巿，相与争，物故腾跃，而天下赋输或不偿其僦费，乃请置<span class="official" title="官职">大农部丞</span>数十人，分部主郡国，各往往县置<span class="institution" title="制度">均输盐铁官</span>，令远方各以其物贵时商贾所转贩者为赋，而相灌输。置<span class="institution" title="制度">平准</span>于<span class="place" title="地名">京师</span>，都受天下委输。召工官治车诸器，皆仰给<span class="official" title="官职">大农</span>。<span class="official" title="官职">大农</span>之诸官尽笼天下之货物，贵即卖之，贱则买之。如此，富商大贾无所牟大利，则反本，而万物不得腾踊。故抑天下物，名曰<span class="quoted">"<span class="institution" title="制度">平准</span>"</span>。天子以为然，许之。於是天子北至<span class="place" title="地名">朔方</span>，东到<span class="place" title="地名">太山</span>，巡海上，并北边以归。所过赏赐，用帛百馀万匹，钱金以巨万计，皆取足<span class="official" title="官职">大农</span>。</p>

<h2>桑弘羊的财政成就</h2>

<p><a href="#pn-46" id="pn-46" class="para-num" title="点击复制链接">46</a> <span class="person" title="人名">弘羊</span>又请令吏得<span class="institution" title="制度">入粟补官</span>，及<span class="institution" title="制度">罪人赎罪</span>。令民能<span class="institution" title="制度">入粟甘泉</span>各有差，以复终身，不<span class="institution" title="制度">告缗</span>。他郡各输急处，而诸农各致粟，<span class="place" title="地名">山东</span>漕益岁六百万石。一岁之中，<span class="place" title="地名">太仓</span>、<span class="place" title="地名">甘泉</span>仓满。边馀穀诸物<span class="institution" title="制度">均输</span>帛五百万匹。民不益赋而天下用饶。於是<span class="person" title="人名">弘羊</span>赐爵<span class="official" title="官职">左庶长</span>，黄金再百斤焉。</p>

<h2>卜式与桑弘羊的矛盾</h2>

<p><a href="#pn-47" id="pn-47" class="para-num" title="点击复制链接">47</a> 是岁小旱，上令官求雨，<span class="person" title="人名">卜式</span>言曰：<span class="dialogue quoted">"县官当食租衣税而已，今<span class="person" title="人名">弘羊</span>令吏坐市列肆，贩物求利。亨<span class="person" title="人名">弘羊</span>，天乃雨。"</span></p>

<h2>太史公论经济发展</h2>

<p><a href="#pn-48" id="pn-48" class="para-num" title="点击复制链接">48</a> 太史公曰：农工商交易之路通，而龟贝金钱刀布之币兴焉。所从来久远，自<span class="person" title="人名">高辛氏</span>之前尚矣，靡得而记云。故书道<span class="person" title="人名">唐</span>、<span class="person" title="人名">虞</span>之际，诗述<span class="person" title="人名">殷</span>、<span class="person" title="人名">周</span>之世，安宁则长庠序，先本绌末，以礼义防于利；事变多故而亦反是。是以物盛则衰，时极而转，一质一文，终始之变也。<span class="person" title="人名">禹</span>贡九州，各因其土地所宜，人民所多少而纳职焉。<span class="person" title="人名">汤</span>、<span class="person" title="人名">武</span>承弊易变，使民不倦，各兢兢所以为治，而稍陵迟衰微。<span class="person" title="人名">齐桓公</span>用<span class="person" title="人名">管仲</span>之谋，通<span class="institution" title="制度">轻重之权</span>，徼山海之业，以朝诸侯，用区区之<span class="place" title="地名">齐</span>显成霸名。<span class="place" title="地名">魏</span>用<span class="person" title="人名">李克</span>，尽地力，为彊君。自是以後，天下争於战国，贵诈力而贱仁义，先富有而後推让。故庶人之富者或累巨万，而贫者或不厌糟糠；有国彊者或并群小以臣诸侯，而弱国或绝祀而灭世。以至於秦，卒并海内。虞夏之币，金为三品，或黄，或白，或赤；或钱，或布，或刀，或龟贝。及至秦，中一国之币为等，黄金以溢名，为上币；铜钱识曰<span class="artifact" title="器物/书名">半两</span>，重如其文，为下币。而珠玉、龟贝、银锡之属为器饰宝藏，不为币。然各随时而轻重无常。於是外攘夷狄，内兴功业，海内之士力耕不足粮饟，女子纺绩不足衣服。古者尝竭天下之资财以奉其上，犹自以为不足也。无异故云，事势之流，相激使然，曷足怪焉。</p>

<h2>史赞</h2>

<p><a href="#pn-49" id="pn-49" class="para-num" title="点击复制链接">49</a> <span class="institution" title="制度">平准</span>之立，通货天下。<br>
既入县官，或振华夏。<br>
其名刀布，其文龙马。<br>
增算<span class="institution" title="制度">告缗</span>，裒多益寡。<br>
<span class="person" title="人名">弘羊</span>心计，<span class="person" title="人名">卜式</span>长者。<br>
都内充殷，取赡郊野。</p>

<nav class="chapter-nav">
    <a href="../docs/index.html" class="nav-home">回到主页</a>
    <a href="029_河渠书.html" class="nav-prev">← 上一页</a>
    <a href="031_吴太伯世家.html" class="nav-next">下一页 →</a>
</nav>
</body>
</html>
