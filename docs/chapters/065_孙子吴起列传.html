<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>065_孙子吴起列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="064_司马穰苴列传.html" class="nav-prev">← 上一页</a>
    <a href="066_伍子胥列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 孙子吴起列传 <a href="../original_text/065_孙子吴起列传.txt" class="original-text-link">原文</a></h1>

<h2>孙武练兵</h2>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">孙子</span>武者，<span class="place" title="地名">齐</span>人也。以兵法见於<span class="place" title="地名">吴</span>王阖庐。阖庐曰：<span class="quoted">"子之十三篇，吾尽观之矣，可以小试勒兵乎？"</span>对曰：<span class="quoted">"可。"</span>阖庐曰：<span class="quoted">"可试以妇人乎？"</span>曰：<span class="quoted">"可。"</span>於是许之，出宫中美女，得百八十人。<span class="person" title="人名">孙子</span>分为二队，以王之宠姬二人各为队长，皆令持戟。令之曰：<span class="quoted">"汝知而心与左右手背乎？"</span>妇人曰：<span class="quoted">"知之。"</span><span class="person" title="人名">孙子</span>曰：<span class="quoted">"前，则视心；左，视左手；右，视右手；後，即视背。"</span>妇人曰：<span class="quoted">"诺。"</span>约束既布，乃设鈇钺，即三令五申之。於是鼓之右，妇人大笑。<span class="person" title="人名">孙子</span>曰：<span class="quoted">"约束不明，申令不熟，将之罪也。"</span>复三令五申而鼓之左，妇人复大笑。<span class="person" title="人名">孙子</span>曰：<span class="quoted">"约束不明，申令不熟，将之罪也；既已明而不如法者，吏士之罪也。"</span>乃欲斩左古队长。<span class="place" title="地名">吴</span>王从台上观，见且斩爱姬，大骇。趣使使下令曰：<span class="quoted">"寡人已知<span class="official" title="官职">将军</span>能用兵矣。寡人非此二姬，食不甘味，原勿斩也。"</span><span class="person" title="人名">孙子</span>曰：<span class="quoted">"臣既已受命为将，将在军，君命有所不受。"</span>遂斩队长二人以徇。用其次为队长，於是复鼓之。妇人左右前後跪起皆中规矩绳墨，无敢出声。於是<span class="person" title="人名">孙子</span>使使报王曰：<span class="quoted">"兵既整<span class="place" title="地名">齐</span>，王可试下观之，唯王所欲用之，虽赴水火犹可也。"</span><span class="place" title="地名">吴</span>王曰：<span class="quoted">"<span class="official" title="官职">将军</span>罢休就舍，寡人不原下观。"</span><span class="person" title="人名">孙子</span>曰：<span class="quoted">"王徒好其言，不能用其实。"</span>於是阖庐知<span class="person" title="人名">孙子</span>能用兵，卒以为将。西破彊<span class="place" title="地名">楚</span>，入<span class="place" title="地名">郢</span>，北威齐<span class="place" title="地名">晋</span>，显名诸侯，<span class="person" title="人名">孙子</span>与有力焉。</p>

<h2>孙膑受刑</h2>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">孙武</span>既死，後百馀岁有<span class="person" title="人名">孙膑</span>。膑生<span class="place" title="地名">阿</span>鄄之间，膑亦<span class="person" title="人名">孙武</span>之後世子孙也。<span class="person" title="人名">孙膑</span>尝与庞涓俱学兵法。庞涓既事<span class="place" title="地名">魏</span>，得为<span class="person" title="人名">惠王</span>将军，而自以为能不及<span class="person" title="人名">孙膑</span>，乃阴使召<span class="person" title="人名">孙膑</span>。膑至，庞涓恐其贤於己，疾之，则以法<span class="institution" title="制度">刑</span>断其两足而黥之，欲隐勿见。</p>

<h2>赛马献策</h2>

<p><a href="#pn-3" id="pn-3" class="para-num" title="点击复制链接">3</a> <span class="place" title="地名">齐</span>使者如梁，<span class="person" title="人名">孙膑</span>以<span class="institution" title="制度">刑</span>徒阴见，说<span class="place" title="地名">齐</span>使。<span class="place" title="地名">齐</span>使以为奇，窃载与之<span class="place" title="地名">齐</span>。<span class="place" title="地名">齐</span>将田忌善而客待之。忌数与<span class="place" title="地名">齐</span>诸公子驰逐重射。<span class="person" title="人名">孙子</span>见其<span class="artifact" title="器物/书名">马</span>足不甚相远，<span class="artifact" title="器物/书名">马</span>有上、中、下、辈。於是<span class="person" title="人名">孙子</span>谓田忌曰：<span class="quoted">"君弟重射，臣能令君胜。"</span>田忌信然之，与王及诸公子逐射千金。及临质，<span class="person" title="人名">孙子</span>曰：<span class="quoted">"今以君之下驷与彼上驷，取君上驷与彼中驷，取君中驷与彼下驷。"</span>既驰三辈毕，而田忌一不胜而再胜，卒得王千金。於是忌进<span class="person" title="人名">孙子</span>於<span class="person" title="人名">威王</span>。<span class="person" title="人名">威王</span>问兵法，遂以为师。</p>

<h2>桂陵之战</h2>

<p><a href="#pn-4" id="pn-4" class="para-num" title="点击复制链接">4</a> 其後<span class="place" title="地名">魏</span>伐<span class="place" title="地名">赵</span>，<span class="place" title="地名">赵</span>急，请救於<span class="place" title="地名">齐</span>。<span class="person" title="人名">齐威王</span>欲将<span class="person" title="人名">孙膑</span>，膑辞谢曰：<span class="quoted">"<span class="institution" title="制度">刑</span>馀之人不可。"</span>於是乃以田忌为将，而<span class="person" title="人名">孙子</span>为师，居辎<span class="artifact" title="器物/书名">车</span>中，坐为计谋。田忌欲引兵之<span class="place" title="地名">赵</span>，<span class="person" title="人名">孙子</span>曰：<span class="quoted">"夫解杂乱纷纠者不控卷，救斗者不搏撠，批亢捣虚，形格势禁，则自为解耳。今梁<span class="place" title="地名">赵</span>相攻，轻兵锐卒必竭於外，老弱罢於内。君不若引兵疾走<span class="place" title="地名">大梁</span>，据其街路，旻其方虚，彼必释<span class="place" title="地名">赵</span>而自救。是我一举解<span class="place" title="地名">赵</span>之围而收弊於<span class="place" title="地名">魏</span>也。"</span>田忌从之，<span class="place" title="地名">魏</span>果去<span class="place" title="地名">邯郸</span>，与<span class="place" title="地名">齐</span>战於桂陵，大破梁军。</p>

<h2>马陵之战</h2>

<p><a href="#pn-5" id="pn-5" class="para-num" title="点击复制链接">5</a> 後十三岁，<span class="place" title="地名">魏</span>与<span class="place" title="地名">赵</span>攻<span class="place" title="地名">韩</span>，<span class="place" title="地名">韩</span>告急於<span class="place" title="地名">齐</span>。<span class="place" title="地名">齐</span>使田忌将而往，直走<span class="place" title="地名">大梁</span>。<span class="place" title="地名">魏</span>将庞涓闻之，去<span class="place" title="地名">韩</span>而归，<span class="place" title="地名">齐</span>军既已过而西矣。<span class="person" title="人名">孙子</span>谓田忌曰：<span class="quoted">"彼三<span class="place" title="地名">晋</span>之兵素悍勇而轻<span class="place" title="地名">齐</span>，<span class="place" title="地名">齐</span>号为怯，善战者因其势而利导之。兵法，百里而趣利者蹶上将，五十里而趣利者军半至。使<span class="place" title="地名">齐</span>军入<span class="place" title="地名">魏</span>地为十万灶，明日为五万灶，又明日为三万灶。"</span>庞涓行三日，大喜，曰：<span class="quoted">"我固知<span class="place" title="地名">齐</span>军怯，入吾地三日，士卒亡者过半矣。"</span>乃弃其步军，与其轻锐倍日并行逐之。<span class="person" title="人名">孙子</span>度其行，暮当至<span class="artifact" title="器物/书名">马</span>陵。<span class="artifact" title="器物/书名">马</span>陵道陕，而旁多阻隘，可伏兵，乃斫大树白而书之曰<span class="quoted">"庞涓死于此树之下"</span>。於是令<span class="place" title="地名">齐</span>军善射者万弩，夹道而伏，期曰<span class="quoted">"暮见火举而俱发"</span>。庞涓果夜至斫木下，见白书，乃钻火烛之。读其书未毕，<span class="place" title="地名">齐</span>军万弩俱发，<span class="place" title="地名">魏</span>军大乱相失。庞涓自知智穷兵败，乃自刭，曰：<span class="quoted">"遂成竖子之名！"</span><span class="place" title="地名">齐</span>因乘胜尽破其军，虏<span class="place" title="地名">魏</span>太子申以归。<span class="person" title="人名">孙膑</span>以此名显天下，世传其兵法。</p>

<h2>吴起事鲁</h2>

<p><a href="#pn-6" id="pn-6" class="para-num" title="点击复制链接">6</a> <span class="person" title="人名">吴起</span>者，<span class="place" title="地名">卫</span>人也，好用兵。尝学於<span class="person" title="人名">曾子</span>，事<span class="place" title="地名">鲁</span>君。<span class="place" title="地名">齐</span>人攻<span class="place" title="地名">鲁</span>，<span class="place" title="地名">鲁</span>欲将<span class="person" title="人名">吴起</span>，<span class="person" title="人名">吴起</span>取<span class="place" title="地名">齐</span>女为妻，而<span class="place" title="地名">鲁</span>疑之。<span class="person" title="人名">吴起</span>於是欲就名，遂杀其妻，以明不与<span class="place" title="地名">齐</span>也。<span class="place" title="地名">鲁</span>卒以为将。将而攻<span class="place" title="地名">齐</span>，大破之。</p>

<p><a href="#pn-7" id="pn-7" class="para-num" title="点击复制链接">7</a> <span class="place" title="地名">鲁</span>人或恶<span class="person" title="人名">吴起</span>曰：<span class="quoted">"起之为人，猜忍人也。其少时，家累千金，游仕不遂，遂破其家，乡党笑之，<span class="person" title="人名">吴起</span>杀其谤己者三十馀人，而东出<span class="place" title="地名">卫</span>郭门。与其母诀，齧臂而盟曰：'起不为卿相，不复入<span class="place" title="地名">卫</span>。'遂事<span class="person" title="人名">曾子</span>。居顷之，其母死，起终不归。<span class="person" title="人名">曾子</span>薄之，而与起绝。起乃之<span class="place" title="地名">鲁</span>，学兵法以事<span class="place" title="地名">鲁</span>君。<span class="place" title="地名">鲁</span>君疑之，起杀妻以求将。夫<span class="place" title="地名">鲁</span>小国，而有战胜之名，则诸侯图<span class="place" title="地名">鲁</span>矣。且鲁<span class="place" title="地名">卫</span>兄弟之国也，而君用起，则是弃<span class="place" title="地名">卫</span>。"</span><span class="place" title="地名">鲁</span>君疑之，谢<span class="person" title="人名">吴起</span>。</p>

<h2>起相魏国</h2>

<p><a href="#pn-8" id="pn-8" class="para-num" title="点击复制链接">8</a> <span class="person" title="人名">吴起</span>於是闻<span class="place" title="地名">魏</span>文侯贤，欲事之。文侯问李克曰：<span class="quoted">"<span class="person" title="人名">吴起</span>何如人哉？"</span>李克曰：<span class="quoted">"起贪而好色，然用兵司马<span class="place" title="地名">穰</span>苴不能过也。"</span>於是<span class="place" title="地名">魏</span>文候以为将，击<span class="place" title="地名">秦</span>，拔五城。</p>

<p><a href="#pn-9" id="pn-9" class="para-num" title="点击复制链接">9</a> 起之为将，与士卒最下者同衣食。卧不设席，行不骑乘，亲裹赢粮，与士卒分劳苦。卒有病疽者，起为吮之。卒母闻而哭之。人曰：<span class="quoted">"子卒也，而将，军自吮其疽，何哭为？"</span>母曰：<span class="quoted">"非然也。往年<span class="place" title="地名">吴</span>公吮其父，其父战不旋踵，遂死於敌。<span class="place" title="地名">吴</span>公今又吮其子，妾不知其死所矣。是以哭之。"</span></p>

<p><a href="#pn-10" id="pn-10" class="para-num" title="点击复制链接">10</a> 文侯以<span class="person" title="人名">吴起</span>善用兵，廉平，尽能得士心，乃以为西河守，以拒<span class="place" title="地名">秦</span>、<span class="place" title="地名">韩</span>。</p>

<h2>论德与险</h2>

<p><a href="#pn-11" id="pn-11" class="para-num" title="点击复制链接">11</a> <span class="place" title="地名">魏</span>文侯既卒，起事其子武侯。武侯浮西河而下，中流，顾而谓<span class="person" title="人名">吴起</span>曰：<span class="quoted">"美哉乎山河之固，此<span class="place" title="地名">魏国</span>之宝也！"</span>起对曰：<span class="quoted">"在德不在险。昔三苗氏左洞庭，右彭蠡，德义不修，禹灭之。<span class="dynasty" title="朝代/氏族">夏</span>桀之居，左河济，右泰华，伊阙在其南，羊肠在其北，修<span class="institution" title="制度">政</span>不仁，汤放之。<span class="dynasty" title="朝代/氏族">殷</span>纣之国，左孟门，右太行，常山在其北，大河经其南，修<span class="institution" title="制度">政</span>不德，<span class="person" title="人名">武王</span>杀之。由此观之，在德不在险。若君不修德，<span class="artifact" title="器物/书名">舟</span>中之人尽为敌国也。"</span>武侯曰：<span class="quoted">"善。"</span></p>

<h2>不如田文</h2>

<p><a href="#pn-12" id="pn-12" class="para-num" title="点击复制链接">12</a> <span class="person" title="人名">吴起</span>为西河守，甚有声名。<span class="place" title="地名">魏</span>置相，相<span class="person" title="人名">田文</span>。<span class="person" title="人名">吴起</span>不悦，谓<span class="person" title="人名">田文</span>曰：<span class="quoted">"请与子论功，可乎？"</span><span class="person" title="人名">田文</span>曰：<span class="quoted">"可。"</span>起曰：<span class="quoted">"将三军，使士卒乐死，敌国不敢谋，子孰与起？"</span>文曰：<span class="quoted">"不如子。"</span>起曰：<span class="quoted">"治百官，亲万民，实府库，子孰与起？"</span>文曰：<span class="quoted">"不如子。"</span>起曰：<span class="quoted">"守西河而<span class="place" title="地名">秦</span>兵不敢东乡，<span class="place" title="地名">韩</span>赵宾从，子孰与起？"</span>文曰：<span class="quoted">"不如子。"</span>起曰：<span class="quoted">"此三者，子皆出吾下，而位加吾上，何也？"</span>文曰：<span class="quoted">"主少国疑，大臣未附，百姓不信，方是之时，属之於子乎？属之於我乎？"</span>起默然良久，曰：<span class="quoted">"属之子矣。"</span>文曰：<span class="quoted">"此乃吾所以居子之上也。"</span><span class="person" title="人名">吴起</span>乃自知弗如<span class="person" title="人名">田文</span>。</p>

<h2>被谗入楚</h2>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">田文</span>既死，公叔为相，尚<span class="place" title="地名">魏</span>公主，而害<span class="person" title="人名">吴起</span>。公叔之仆曰：<span class="quoted">"起易去也。"</span>公叔曰：<span class="quoted">"柰何？"</span>其仆曰：<span class="quoted">"<span class="person" title="人名">吴起</span>为人节廉而自喜名也。君因先与武侯言曰：'夫<span class="person" title="人名">吴起</span>贤人也，而侯之国小，又与彊<span class="place" title="地名">秦</span>壤界，臣窃恐起之无留心也。'武侯即曰：'柰何？'君因谓武侯曰：'试延以公主，起有留心则必受之。无留心则必辞矣。以此卜之。'君因召<span class="person" title="人名">吴起</span>而与归，即令公主怒而轻君。<span class="person" title="人名">吴起</span>见公主之贱君也，则必辞。"</span>於是<span class="person" title="人名">吴起</span>见公主之贱<span class="place" title="地名">魏</span>相，果辞<span class="place" title="地名">魏</span>武侯。武侯疑之而弗信也。<span class="person" title="人名">吴起</span>惧得罪，遂去，即之<span class="place" title="地名">楚</span>。</p>

<h2>变法惨死</h2>

<p><a href="#pn-14" id="pn-14" class="para-num" title="点击复制链接">14</a> <span class="place" title="地名">楚</span>悼王素闻起贤，至则相<span class="place" title="地名">楚</span>。明法审令，捐不急之官，废公族疏远者，以抚养战斗之士。要在彊兵，破驰说之言从横者。於是南平百<span class="place" title="地名">越</span>；北并陈<span class="place" title="地名">蔡</span>，卻三<span class="place" title="地名">晋</span>；西伐<span class="place" title="地名">秦</span>。诸侯患<span class="place" title="地名">楚</span>之彊。故<span class="place" title="地名">楚</span>之贵戚尽欲害<span class="person" title="人名">吴起</span>。及悼王死，宗室大臣作乱而攻<span class="person" title="人名">吴起</span>，<span class="person" title="人名">吴起</span>走之王尸而伏之。击起之徒因射刺<span class="person" title="人名">吴起</span>，并中悼王。悼王既葬，太子立，乃使<span class="official" title="官职">令尹</span>尽诛射<span class="person" title="人名">吴起</span>而并中王尸者。坐射起而夷宗死者七十馀家。</p>


<h2>太史公曰</h2>

<blockquote>
世俗所称师旅，皆道<span class="person" title="人名">孙子</span>十三篇，<span class="person" title="人名">吴起</span>兵法，世多有，故弗论，论其行事所施设者。语曰：<span class="quoted">"能行之者未必能言，能言之者未必能行。"</span><span class="person" title="人名">孙子</span>筹策庞涓明矣，然不能蚤救患於被<span class="institution" title="制度">刑</span>。<span class="person" title="人名">吴起</span>说武侯以形势不如德，然行之於<span class="place" title="地名">楚</span>，以刻暴少恩亡其躯。悲夫！<br>
</blockquote>

<p><a href="#pn-15" id="pn-15" class="para-num" title="点击复制链接">15</a> <span class="person" title="人名">孙子</span>兵法，一十三篇。美人既斩，良将得焉。其<span class="person" title="人名">孙膑</span>脚，筹策庞涓。<span class="person" title="人名">吴起</span>相<span class="place" title="地名">魏</span>，西河称贤；惨礉事<span class="place" title="地名">楚</span>，死後留权。</p>


<nav class="chapter-nav">
    <a href="../index.html" class="nav-home">回到主页</a>
    <a href="064_司马穰苴列传.html" class="nav-prev">← 上一页</a>
    <a href="066_伍子胥列传.html" class="nav-next">下一页 →</a>
</nav>
</body>
</html>
