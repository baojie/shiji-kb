<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>063_老子韩非列传.tagged</title>
    <link rel="stylesheet" href="../css/shiji-styles.css">
    <link rel="stylesheet" href="../css/chapter-nav.css">
    <script src="../js/purple-numbers.js"></script>
</head>
<body>
<nav class="chapter-nav">
    <a href="../index.html" class="nav-home">回到主页</a>
    <a href="062_管晏列传.html" class="nav-prev">← 上一页</a>
    <a href="064_司马穰苴列传.html" class="nav-next">下一页 →</a>
</nav>
<h1><a href="#pn-0" id="pn-0" class="para-num" title="点击复制链接">0</a> 老子韩非列传 <a href="../original_text/063_老子韩非列传.txt" class="original-text-link">原文</a></h1>

<p><a href="#pn-1" id="pn-1" class="para-num" title="点击复制链接">1</a> <span class="person" title="人名">老子</span>者，楚<span class="place" title="地名">苦县</span>厉乡曲仁里人也，姓李氏，名耳，字摐，<span class="place" title="地名">周</span>守藏室之史也。</p>

<p><a href="#pn-2" id="pn-2" class="para-num" title="点击复制链接">2</a> <span class="person" title="人名">孔子</span>適<span class="place" title="地名">周</span>，将问<span class="institution" title="制度">礼</span>於<span class="person" title="人名">老子</span>。<span class="person" title="人名">老子</span>曰：<span class="quoted">"子所言者，其人与骨皆已朽矣，独其言在耳。且君子得其时则驾，不得其时则蓬累而行。吾闻之，良贾深藏若虚，君子盛德容貌若愚。去子之骄气与多欲，态色与淫志，是皆无益於子之身。吾所以告子，若是而已。"</span><span class="person" title="人名">孔子</span>去，谓弟子曰：<span class="quoted">"鸟，吾知其能飞；鱼，吾知其能游；兽，吾知其能走。走者可以为罔，游者可以为纶，飞者可以为矰。至於龙，吾不能知其乘风云而上天。吾今日见<span class="person" title="人名">老子</span>，其犹龙邪！"</span></p>

<p><a href="#pn-3" id="pn-3" class="para-num" title="点击复制链接">3</a> <span class="person" title="人名">老子</span>脩<span class="institution" title="制度">道德</span>，其学以自隐无名为务。居<span class="place" title="地名">周</span>久之，见<span class="place" title="地名">周</span>之衰，乃遂去。至关，关<span class="official" title="官职">令尹</span>喜曰：<span class="quoted">"子将隐矣，彊为我著书。"</span>於是<span class="person" title="人名">老子</span>乃著书上下篇，言<span class="institution" title="制度">道德</span>之意五千馀言而去，莫知其所终。</p>

<p><a href="#pn-4" id="pn-4" class="para-num" title="点击复制链接">4</a> 或曰：老<span class="place" title="地名">莱</span>子亦<span class="place" title="地名">楚</span>人也，著书十五篇，言<span class="institution" title="制度">道家</span>之用，与<span class="person" title="人名">孔子</span>同时云。</p>

<p><a href="#pn-5" id="pn-5" class="para-num" title="点击复制链接">5</a> 盖<span class="person" title="人名">老子</span>百有六十馀岁，或言二百馀岁，以其脩道而养寿也。</p>

<p><a href="#pn-6" id="pn-6" class="para-num" title="点击复制链接">6</a> 自<span class="person" title="人名">孔子</span>死之後百二十九年，而史记<span class="place" title="地名">周</span>太史儋见<span class="place" title="地名">秦</span>献公曰：<span class="quoted">"始<span class="place" title="地名">秦</span>与<span class="place" title="地名">周</span>合，合五百岁而离，离七十岁而霸王者出焉。"</span>或曰儋即<span class="person" title="人名">老子</span>，或曰非也，世莫知其然否。<span class="person" title="人名">老子</span>，隐君子也。</p>

<p><a href="#pn-7" id="pn-7" class="para-num" title="点击复制链接">7</a> <span class="person" title="人名">老子</span>之子名宗，宗为<span class="place" title="地名">魏</span>将，封於段干。宗子注，注子宫，宫玄孙假，假仕於汉孝文帝。而假之子解为胶西王卬<span class="official" title="官职">太傅</span>，因家于<span class="place" title="地名">齐</span>焉。</p>

<p><a href="#pn-8" id="pn-8" class="para-num" title="点击复制链接">8</a> 世之学<span class="person" title="人名">老子</span>者则绌儒学，儒学亦绌<span class="person" title="人名">老子</span>。<span class="quoted">"道不同不相为谋"</span>，岂谓是邪？<span class="person" title="人名">李耳</span>无为自化，清静自正。</p>

<p><a href="#pn-9" id="pn-9" class="para-num" title="点击复制链接">9</a> <span class="person" title="人名">庄子</span>者，蒙人也，名<span class="place" title="地名">周</span>。<span class="place" title="地名">周</span>尝为蒙漆园吏，与梁<span class="person" title="人名">惠王</span>、<span class="person" title="人名">齐宣王</span>同时。其学无所不闚，然其要本归於<span class="person" title="人名">老子</span>之言。故其著书十馀万言，大抵率寓言也。作渔父、盗跖、胠箧，以诋訿<span class="person" title="人名">孔子</span>之徒，以明<span class="person" title="人名">老子</span>之术。畏累虚、亢桑子之属，皆空语无事实。然善属书离辞，指事类情，用剽剥儒、墨，虽当世宿学不能自解免也。其言洸洋自恣以適己，故自王公大人不能器之。</p>

<p><a href="#pn-10" id="pn-10" class="para-num" title="点击复制链接">10</a> 楚<span class="person" title="人名">威王</span>闻庄<span class="place" title="地名">周</span>贤，使使厚币迎之，许以为相。庄<span class="place" title="地名">周</span>笑谓<span class="place" title="地名">楚</span>使者曰：<span class="quoted">"千金，重利；卿相，尊位也。子独不见郊祭之牺牛乎？养食之数岁，衣以文绣，以入大庙。当是之时，虽欲为孤豚，岂可得乎？子亟去，无污我。我宁游戏污渎之中自快，无为有国者所羁，终身不仕，以快吾志焉。"</span></p>

<p><a href="#pn-11" id="pn-11" class="para-num" title="点击复制链接">11</a> <span class="person" title="人名">申不害</span>者，京人也，故<span class="place" title="地名">郑</span>之贱臣。学术以干<span class="place" title="地名">韩</span>昭侯，昭侯用为相。内脩<span class="institution" title="制度">政</span>教，外应诸侯，十五年。终申子之身，国治兵彊，无侵<span class="place" title="地名">韩</span>者。</p>

<p><a href="#pn-12" id="pn-12" class="para-num" title="点击复制链接">12</a> 申子之学本於黄老而主<span class="institution" title="制度">刑</span>名。著书二篇，号曰申子。</p>

<p><a href="#pn-13" id="pn-13" class="para-num" title="点击复制链接">13</a> <span class="person" title="人名">韩非</span>者，<span class="place" title="地名">韩</span>之诸公子也。喜<span class="institution" title="制度">刑</span>名法术之学，而其归本於黄老。非为人口吃，不能道说，而善著书。与李斯俱事<span class="person" title="人名">荀卿</span>，斯自以为不如非。</p>

<p><a href="#pn-14" id="pn-14" class="para-num" title="点击复制链接">14</a> 非见<span class="place" title="地名">韩</span>之削弱，数以书谏<span class="place" title="地名">韩</span>王，<span class="place" title="地名">韩</span>王不能用。於是<span class="person" title="人名">韩非</span>疾治国不务脩明其法制，执势以御其臣下，富国彊兵而以求人任贤，反举浮淫之蠹而加之於功实之上。以为儒者用文乱法，而侠者以武犯禁。宽则宠名誉之人，急则用介胄之士。今者所养非所用，所用非所养。悲廉直不容於邪枉之臣，观往者得失之变，故作孤愤、五蠹、内外储、说林、说难十馀万言。</p>

<p><a href="#pn-15" id="pn-15" class="para-num" title="点击复制链接">15</a> 然<span class="person" title="人名">韩非</span>知说之难，为说难书甚具，终死於<span class="place" title="地名">秦</span>，不能自脱。</p>

<p><a href="#pn-16" id="pn-16" class="para-num" title="点击复制链接">16</a> 说难曰：</p>

<p><a href="#pn-17" id="pn-17" class="para-num" title="点击复制链接">17</a> 凡说之难，非吾知之有以说之难也；又非吾辩之难能明吾意之难也；又非吾敢横失能尽之难也。凡说之难，在知所说之心，可以吾说当之。</p>

<p><a href="#pn-18" id="pn-18" class="para-num" title="点击复制链接">18</a> 所说出於为名高者也，而说之以厚利，则见下节而遇卑贱，必弃远矣。所说出於厚利者也。而说之以名高，则见无心而远事情，必不收矣。所说实为厚利而显为名高者也，而说之以名高，则阳收其身而实疏之；若说之以厚利，则阴用其言而显弃其身。此之不可不知也。</p>

<p><a href="#pn-19" id="pn-19" class="para-num" title="点击复制链接">19</a> 夫事以密成，语以泄败。未必其身泄之也，而语及其所匿之事，如是者身危。贵人有过端，而说者明言善议以推其恶者，则身危。<span class="place" title="地名">周</span>泽未渥也而语极知，说行而有功则德亡，说不行而有败则见疑，如是者身危。夫贵人得计而欲自以为功，说者与知焉，则身危。彼显有所出事，乃自以为也故，说者与知焉，则身危。彊之以其所必不为，止之以其所不能已者，身危。故曰：与之论大人，则以为间己；与之论细人，则以为粥权。论其所爱，则以为借资；论其所憎，则以为尝己。径省其辞，则不知而屈之；汎滥博文，则多而久之。顺事<span class="place" title="地名">陈</span>意，则曰怯懦而不尽；虑事广肆，则曰草野而倨侮。此说之难，不可不知也。</p>

<p><a href="#pn-20" id="pn-20" class="para-num" title="点击复制链接">20</a> 凡说之务，在知饰所说之所敬，而灭其所丑。彼自知其计，则毋以其失穷之；自勇其断，则毋以其敌怒之；自多其力，则毋以其难概之。规异事与同计，誉异人与同行者，则以饰之无伤也。有与同失者，则明饰其无失也。大忠无所拂悟，辞言无所击排，乃後申其辩知焉。此所以亲近不疑，知尽之难也。得旷日弥久，而<span class="place" title="地名">周</span>泽既渥，深计而不疑，交争而不罪，乃明计利害以致其功，直指是非以饰其身，以此相持，此说之成也。</p>

<p><a href="#pn-21" id="pn-21" class="para-num" title="点击复制链接">21</a> 伊尹为庖，百里奚为虏，皆所由干其上也。故此二子者，皆圣人也，犹不能无役身而涉世如此其汙也，则非能仕之所设也。</p>

<p><a href="#pn-22" id="pn-22" class="para-num" title="点击复制链接">22</a> <span class="place" title="地名">宋</span>有富人，天雨墙坏。其子曰<span class="quoted">"不筑且有盗"</span>，其邻人之父亦云，暮而果大亡其财，其家甚知其子而疑邻人之父。昔者<span class="place" title="地名">郑</span>武公欲伐<span class="tribe" title="族群">胡</span>，乃以其子妻之。因问群臣曰：<span class="quoted">"吾欲用兵，谁可伐者？"</span>关其思曰：<span class="quoted">"<span class="tribe" title="族群">胡</span>可伐。"</span>乃戮关其思，曰：<span class="quoted">"<span class="tribe" title="族群">胡</span>，兄弟之国也，子言伐之，何也？"</span><span class="tribe" title="族群">胡</span>君闻之，以<span class="place" title="地名">郑</span>为亲己而不备<span class="place" title="地名">郑</span>。<span class="place" title="地名">郑</span>人袭<span class="tribe" title="族群">胡</span>，取之。此二说者，其知皆当矣，然而甚者为戮，薄者见疑。非知之难也，处知则难矣。</p>

<p><a href="#pn-23" id="pn-23" class="para-num" title="点击复制链接">23</a> 昔者弥子瑕见爱於<span class="place" title="地名">卫</span>君。<span class="place" title="地名">卫</span>国之法，窃驾君<span class="artifact" title="器物/书名">车</span>者罪至刖。既而弥子之母病，人闻，往夜告之，弥子矫驾君<span class="artifact" title="器物/书名">车</span>而出。君闻之而贤之曰：<span class="quoted">"孝哉，为母之故而犯刖罪！"</span>与君游果园，弥子食桃而甘，不尽而奉君。君曰：<span class="quoted">"爱我哉，忘其口而念我！"</span>及弥子色衰而爱弛，得罪於君。君曰：<span class="quoted">"是尝矫驾吾<span class="artifact" title="器物/书名">车</span>，又尝食我以其馀桃。"</span>故弥子之行未变於初也，前见贤而後获罪者，爱憎之至变也。故有爱於主，则知当而加亲；见憎於主，则罪当而加疏。故谏说之士不可不察爱憎之主而後说之矣。</p>

<p><a href="#pn-24" id="pn-24" class="para-num" title="点击复制链接">24</a> 夫龙之为蟲也，可扰狎而骑也。然其喉下有逆鳞径尺，人有婴之，则必杀人。人主亦有逆鳞，说之者能无婴人主之逆鳞，则几矣。</p>

<p><a href="#pn-25" id="pn-25" class="para-num" title="点击复制链接">25</a> 人或传其书至<span class="place" title="地名">秦</span>。<span class="place" title="地名">秦</span>王见孤愤、五蠹之书，曰：<span class="quoted">"嗟乎，寡人得见此人与之游，死不恨矣！"</span>李斯曰：<span class="quoted">"此<span class="person" title="人名">韩非</span>之所著书也。"</span><span class="place" title="地名">秦</span>因急攻<span class="place" title="地名">韩</span>。<span class="place" title="地名">韩</span>王始不用非，及急，乃遣非使<span class="place" title="地名">秦</span>。<span class="place" title="地名">秦</span>王悦之，未信用。李斯、姚贾害之，毁之曰：<span class="quoted">"<span class="person" title="人名">韩非</span>，<span class="place" title="地名">韩</span>之诸公子也。今王欲并诸侯，非终为<span class="place" title="地名">韩</span>不为<span class="place" title="地名">秦</span>，此人之情也。今王不用，久留而归之，此自遗患也，不如以过法诛之。"</span><span class="place" title="地名">秦</span>王以为然，下吏治非。李斯使人遗非药，使自杀。<span class="person" title="人名">韩非</span>欲自<span class="place" title="地名">陈</span>，不得见。<span class="place" title="地名">秦</span>王後悔之，使人赦之，非已死矣。</p>

<p><a href="#pn-26" id="pn-26" class="para-num" title="点击复制链接">26</a> 申子、<span class="place" title="地名">韩</span>子皆著书，传於後世，学者多有。余独悲<span class="place" title="地名">韩</span>子为说难而不能自脱耳。</p>


<h2>太史公曰</h2>

<blockquote>
[NOTE] <span class="person" title="人名">老子</span>所贵道，虚无，因应变化於无为，故著书辞称微妙难识。<span class="person" title="人名">庄子</span>散<span class="institution" title="制度">道德</span>，放论，要亦归之自然。申子卑卑，施之於名实。<span class="place" title="地名">韩</span>子引绳墨，切事情，明是非，其极惨礉少恩。皆原於<span class="institution" title="制度">道德</span>之意，而<span class="person" title="人名">老子</span>深远矣。<br>
</blockquote>

<p><a href="#pn-27" id="pn-27" class="para-num" title="点击复制链接">27</a> 伯阳立教，清净无为。道尊东<span class="place" title="地名">鲁</span>，迹窜西垂。庄蒙栩栩，申害卑卑。<span class="institution" title="制度">刑</span>名有术，说难极知。悲彼<span class="place" title="地名">周</span>防，终亡李斯。</p>


<nav class="chapter-nav">
    <a href="../index.html" class="nav-home">回到主页</a>
    <a href="062_管晏列传.html" class="nav-prev">← 上一页</a>
    <a href="064_司马穰苴列传.html" class="nav-next">下一页 →</a>
</nav>
</body>
</html>
