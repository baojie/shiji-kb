<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>002_夏本纪.simple</title>
    <link rel="stylesheet" href="/home/baojie/work/shiji-kb/doc/shiji-styles.css">
</head>
<body>
<h1>[0] 夏本纪</h1>

<h2>夏禹</h2>

<h3>身世与起用</h3>

<p>[1] <span class="person">夏禹</span>，名曰<span class="person">文命</span>。<span class="person">禹</span>之父曰<span class="person">鲧</span>，<span class="person">鲧</span>之父曰<span class="person">帝颛顼</span>，<span class="person">颛顼</span>之父曰<span class="person">昌意</span>，<span class="person">昌意</span>之父曰<span class="person">黄帝</span>。<span class="person">禹</span>者，<span class="person">黄帝</span>之玄孙而<span class="person">帝颛顼</span>之孙也。<span class="person">禹</span>之曾大父<span class="person">昌意</span>及父<span class="person">鲧</span>皆不得在帝位，为人臣。</p>

<ul>
<li>[1.1] 当<span class="person">帝尧</span>之时，鸿水滔天，浩浩怀山襄陵，下民其忧。<span class="person">尧</span>求能治水者，群臣<span class="official">四岳</span>皆曰<span class="person">鲧</span>可。<span class="person">尧</span>曰：<span class="quoted">"<span class="person">鲧</span>为人负命毁族，不可。"</span><span class="official">四岳</span>曰：<span class="quoted">"等之未有贤於<span class="person">鲧</span>者，原帝试之。"</span>於是<span class="person">尧</span>听<span class="official">四岳</span>，用<span class="person">鲧</span>治水。九年而水不息，功用不成。</li>
<li>[1.2] 於是<span class="person">帝尧</span>乃求人，更得<span class="person">舜</span>。<span class="person">舜</span>登用，摄行<span class="official">天子</span>之政，巡狩。行视<span class="person">鲧</span>之治水无状，乃殛<span class="person">鲧</span>於<span class="place">羽山</span>以死。天下皆以<span class="person">舜</span>之诛为是。</li>
<li>[1.3] 於是<span class="person">舜</span>举<span class="person">鲧</span>子<span class="person">禹</span>，而使续<span class="person">鲧</span>之业。</li>
</ul>

<p>[2] <span class="person">尧</span>崩，<span class="person">帝舜</span>问<span class="official">四岳</span>曰：<span class="quoted">"有能成美<span class="person">尧</span>之事者使居官？"</span></p>

<ul>
<li>皆曰：<span class="quoted">"<span class="person">伯禹</span>为<span class="official">司空</span>，可成美<span class="person">尧</span>之功。"</span></li>
<li><span class="person">舜</span>曰：<span class="quoted">"嗟，然！"</span>命<span class="person">禹</span>：<span class="quoted">"女平水土，维是勉之。"</span></li>
<li><span class="person">禹</span>拜稽首，让於<span class="person">契</span>、<span class="person">后稷</span>、<span class="person">皋陶</span>。</li>
<li><span class="person">舜</span>曰：<span class="quoted">"女其往视尔事矣。"</span></li>
</ul>

<span class="person">禹</span>为人敏给克勤；其德不违，其仁可亲，其言可信；声为律，身为度，称以出；亹亹穆穆，为纲为纪。

<h3>治水与九州</h3>

<p>[3] <span class="person">禹</span>乃遂与<span class="person">益</span>、<span class="person">后稷</span>奉帝命，命诸侯百姓兴人徒以傅土，行山表木，定高山大川。<span class="person">禹</span>伤先人父<span class="person">鲧</span>功之不成受诛，乃劳身焦思，居外<span class="time">十三年</span>，过家门不敢入。薄衣食，致孝于鬼神。卑宫室，致费於沟淢。</p>

<ul>
<li>陆行乘车，</li>
<li>水行乘船，</li>
<li>泥行乘橇，</li>
<li>山行乘暐。</li>
<li>左准绳，右规矩，载四时，以开九州，通九道，陂九泽，度九山。</li>
</ul>

<p>令<span class="person">益</span>予众庶稻，可种卑湿。命<span class="person">后稷</span>予众庶难得之食。食少，调有馀相给，以均诸侯。<span class="person">禹</span>乃行相地宜所有以贡，及山川之便利。</p>

<h4>冀州</h4>

<p>[4] <span class="person">禹</span>行自<span class="place">冀州</span>始。<span class="place">冀州</span>：既载<span class="place">壶口</span>，治<span class="place">梁</span>及<span class="place">岐</span>。既脩<span class="place">太原</span>，至于<span class="place">岳阳</span>。<span class="place">覃怀</span>致功，至於<span class="place">衡漳</span>。其土白壤。赋上上错，田中中，<span class="place">常</span>、<span class="place">卫</span>既从，<span class="place">大陆</span>既为。<span class="tribe">鸟夷</span>皮服。夹右<span class="place">碣石</span>，入于<span class="place">海</span>。</p>

<h4>沇州</h4>

<p>[5] <span class="place">济</span>、<span class="place">河</span>维<span class="place">沇州</span>：<span class="place">九河</span>既道，<span class="place">雷夏</span>既泽，<span class="place">雍</span>、<span class="place">沮</span>会同，桑土既蚕，於是民得下丘居土。其土黑坟，草繇木条。田中下，赋贞，作<span class="time">十有三年</span>乃同。其贡漆丝，其篚织文。浮於<span class="place">济</span>、<span class="place">漯</span>，通於<span class="place">河</span>。</p>

<h4>青州</h4>

<p>[6] <span class="place">海岱</span>维<span class="place">青州</span>：<span class="tribe">堣夷</span>既略，<span class="place">濰</span>、<span class="place">淄</span>其道。其土白坟，海滨广潟，厥田斥卤。田上下，赋中上。厥贡盐絺，海物维错，<span class="place">岱</span>畎丝、枲、铅、松、怪石，<span class="tribe">莱夷</span>为牧，其篚酓丝。浮於<span class="place">汶</span>，通於<span class="place">济</span>。</p>

<h4>徐州</h4>

<p>[7] <span class="place">海岱</span>及<span class="place">淮</span>维<span class="place">徐州</span>：<span class="place">淮</span>、<span class="place">沂</span>其治，<span class="place">蒙</span>、<span class="place">羽</span>其。<span class="place">大野</span>既都，<span class="place">东原</span>厎平。其土赤埴坟，草木渐包。其田上中，赋中中。贡维土五色，<span class="place">羽</span>畎夏狄，<span class="place">峄</span>阳孤桐，<span class="place">泗</span>滨浮磬，<span class="tribe">淮夷</span>蠙珠臮鱼，其篚玄纤缟。浮于<span class="place">淮</span>、<span class="place">泗</span>，通于<span class="place">河</span>。</p>

<h4>扬州</h4>

<p>[7.1] <span class="place">淮海</span>维<span class="place">扬州</span>：<span class="place">彭蠡</span>既都，阳鸟所居。<span class="place">三江</span>既入，<span class="place">震泽</span>致定。竹箭既布。其草惟夭，其木惟乔，其土涂泥。田下下，赋下上上杂。贡金三品，瑶、琨、竹箭，齿、革、羽、旄，<span class="tribe">岛夷</span>卉服，其篚织贝，其包橘、柚锡贡。均<span class="place">江海</span>，通<span class="place">淮</span>、<span class="place">泗</span>。</p>

<h4>荆州</h4>

<p>[8] <span class="place">荆</span>及<span class="place">衡阳</span>维<span class="place">荆州</span>：<span class="place">江</span>、<span class="place">汉</span>朝宗于<span class="place">海</span>。<span class="place">九江</span>甚中，<span class="place">沱</span>、<span class="place">涔</span>已道，云土、梦为治。其土涂泥。田下中，赋上下。贡羽、旄、齿、革，金三品，杶、榦、栝、柏，砺、砥、砮、丹，维箘簬、楛，三国致贡其名，包匭菁茅，其篚玄纁玑组，<span class="place">九江</span>入赐大龟。浮于<span class="place">江</span>、<span class="place">沱</span>、<span class="place">涔</span>、<span class="place">汉</span>，逾于<span class="place">雒</span>，至于<span class="place">南河</span>。</p>

<h4>豫州</h4>

<p>[9] <span class="place">荆河</span>惟<span class="place">豫州</span>：<span class="place">伊</span>、<span class="place">雒</span>、<span class="place">瀍</span>、<span class="place">涧</span>既入于<span class="place">河</span>，<span class="place">荥</span>播既都，道<span class="place">荷泽</span>，被<span class="place">明都</span>。其土壤，下土坟垆。田中上，赋杂上中。贡漆、丝、絺、纻，其篚纤絮，锡贡磬错。浮於<span class="place">雒</span>，达於<span class="place">河</span>。</p>

<h4>梁州</h4>

<p>[10] <span class="place">华阳</span>、<span class="place">黑水</span>惟<span class="place">梁州</span>：<span class="place">汶</span>、<span class="place">嶓</span>既，<span class="place">沱</span>、<span class="place">涔</span>既道，<span class="place">蔡</span>、<span class="place">蒙</span>旅平，<span class="tribe">和夷</span>厎绩。其土青骊。田下上，赋下中三错。贡璆、铁、银、镂、砮、磬，熊、罴、狐、貍、织皮。<span class="place">西倾</span>因桓是来，浮于<span class="place">潜</span>，逾于<span class="place">沔</span>，入于<span class="place">渭</span>，乱于<span class="place">河</span>。</p>

<h4>雍州</h4>

<p>[11] <span class="place">黑水</span>、<span class="place">西河</span>惟<span class="place">雍州</span>：<span class="place">弱水</span>既西，<span class="place">泾</span>属<span class="place">渭汭</span>。<span class="place">漆</span>、<span class="place">沮</span>既从，<span class="place">沣水</span>所同。<span class="place">荆</span>、<span class="place">岐</span>已旅，<span class="place">终南</span>、<span class="place">敦物</span>至于<span class="place">鸟鼠</span>。原隰厎绩，至于<span class="place">都野</span>。<span class="place">三危</span>既度，<span class="tribe">三苗</span>大序。其土黄壤。田上上，赋中下。贡璆、琳、琅玕。浮于<span class="place">积石</span>，至于<span class="place">龙门</span>、<span class="place">西河</span>，会于<span class="place">渭汭</span>。织皮<span class="place">昆仑</span>、<span class="place">析支</span>、<span class="place">渠搜</span>，<span class="tribe">西戎</span>即序。</p>

<h4>山川脉络</h4>

<p>[12] <strong>道九山</strong>：<span class="place">汧</span>及<span class="place">岐</span>至于<span class="place">荆山</span>，逾于<span class="place">河</span>；<span class="place">壶口</span>、<span class="place">雷首</span>至于<span class="place">太岳</span>；<span class="place">砥柱</span>、<span class="place">析城</span>至于<span class="place">王屋</span>；<span class="place">太行</span>、<span class="place">常山</span>至于<span class="place">碣石</span>，入于<span class="place">海</span>；<span class="place">西倾</span>、<span class="place">硃圉</span>、<span class="place">鸟鼠</span>至于<span class="place">太华</span>；<span class="place">熊耳</span>、<span class="place">外方</span>、<span class="place">桐柏</span>至于<span class="place">负尾</span>；道<span class="place">嶓冢</span>，至于<span class="place">荆山</span>；<span class="place">内方</span>至于<span class="place">大别</span>；<span class="place">汶山</span>之阳至<span class="place">衡山</span>，过<span class="place">九江</span>，至于<span class="place">敷浅原</span>。</p>

<p>[13] <strong>道九川</strong>：</p>

<ul>
<li>[13.1] <span class="place">弱水</span>至於<span class="place">合黎</span>，馀波入于<span class="place">流沙</span>。</li>
<li>[13.2] 道<span class="place">黑水</span>，至于<span class="place">三危</span>，入于<span class="place">南海</span>。</li>
<li>[13.3] 道<span class="place">河</span>、<span class="place">积石</span>，至于<span class="place">龙门</span>，南至<span class="place">华阴</span>，东至<span class="place">砥柱</span>，又东至于<span class="place">盟津</span>，东过<span class="place">雒汭</span>，至于<span class="place">大邳</span>，北过<span class="place">降水</span>，至于<span class="place">大陆</span>，北播为<span class="place">九河</span>，同为<span class="place">逆河</span>，入于<span class="place">海</span>。</li>
<li>[13.4] <span class="place">嶓冢</span>道瀁，东流为<span class="place">汉</span>，又东为<span class="place">苍浪之水</span>，过<span class="place">三澨</span>，入于<span class="place">大别</span>，南入于<span class="place">江</span>，东汇泽为<span class="place">彭蠡</span>，东为<span class="place">北江</span>，入于<span class="place">海</span>。</li>
<li>[13.5] <span class="place">汶山</span>道<span class="place">江</span>，东别为<span class="place">沱</span>，又东至于<span class="place">醴</span>，过<span class="place">九江</span>，至于<span class="place">东陵</span>，东迤北会于<span class="place">汇</span>，东为<span class="place">中江</span>，入于<span class="place">梅</span>。</li>
<li>[13.6] 道<span class="place">沇水</span>，东为<span class="place">济</span>，入于<span class="place">河</span>，泆为<span class="place">荥</span>，东出<span class="place">陶丘</span>北，又东至于<span class="place">荷</span>，又东北会于<span class="place">汶</span>，又东北入于<span class="place">海</span>。</li>
<li>[13.7] 道<span class="place">淮</span>自<span class="place">桐柏</span>，东会于<span class="place">泗</span>、<span class="place">沂</span>，东入于<span class="place">海</span>。</li>
<li>[13.8] 道<span class="place">渭</span>自<span class="place">鸟鼠同穴</span>，东会于<span class="place">沣</span>，又东北至于<span class="place">泾</span>，东过<span class="place">漆</span>、<span class="place">沮</span>，入于<span class="place">河</span>。</li>
<li>[13.9] 道<span class="place">雒</span>自<span class="place">熊耳</span>，东北会于<span class="place">涧</span>、<span class="place">瀍</span>，又东会于<span class="place">伊</span>，东北入于<span class="place">河</span>。</li>
</ul>

<h3>治绩与五服</h3>

<p>[14] 於是九州攸同，四奥既居，九山旅，九川涤原，九泽既陂，四海会同。<span class="institution">六府</span>甚脩，众土交正，致慎财赋，咸则<span class="institution">三壤</span>成赋。中国赐土姓：<span class="quoted">"祗台德先，不距朕行。"</span></p>

<ul>
<li>[14.1] 令<span class="official">天子</span>之国以外五百里<span class="institution">甸服</span>：百里赋纳裛，二百里纳铚，三百里纳秸服，四百里粟，五百里米。</li>
<li>[14.2] <span class="institution">甸服</span>外五百里<span class="institution">侯服</span>：百里采，二百里任国，三百里诸侯。</li>
<li>[14.3] <span class="institution">侯服</span>外五百里<span class="institution">绥服</span>：三百里揆文教，二百里奋武卫。</li>
<li>[14.4] <span class="institution">绥服</span>外五百里<span class="institution">要服</span>：三百里夷，二百里蔡。</li>
<li>[14.5] <span class="institution">要服</span>外五百里<span class="institution">荒服</span>：三百里蛮，二百里流。</li>
</ul>

<p>[15] 东渐于<span class="place">海</span>，西被于<span class="place">流沙</span>，朔、南暨：声教讫于四海。於是帝锡<span class="person">禹</span><span class="artifact">玄圭</span>，以告成功于天下。天下於是太平治。</p>

<h3>皋陶与帝舜对话</h3>

<p>[16] <span class="person">皋陶</span>作<span class="official">士</span>以理民。<span class="person">帝舜</span>朝，<span class="person">禹</span>、<span class="person">伯夷</span>、<span class="person">皋陶</span>相与语帝前。</p>

<ul>
<li>[16.1] <span class="person">皋陶</span>述其谋曰：<span class="quoted">"信其道德，谋明辅和。"</span><span class="person">禹</span>曰：<span class="quoted">"然，如何？"</span></li>
<li>[16.2] <span class="person">皋陶</span>曰：<span class="quoted">"於！慎其身脩，思长，敦序九族，众明高翼，近可远在已。"</span><span class="person">禹</span>拜美言，曰：<span class="quoted">"然。"</span></li>
<li>[16.3] <span class="person">皋陶</span>曰：<span class="quoted">"於！在知人，在安民。"</span><span class="person">禹</span>曰：<span class="quoted">"吁！皆若是，惟帝其难之。知人则智，能官人；能安民则惠，黎民怀之。能知能惠，何忧乎<span class="person">驩兜</span>，何迁乎<span class="tribe">有苗</span>，何畏乎巧言善色佞人？"</span></li>
<li>[16.4] <span class="person">皋陶</span>曰：<span class="quoted">"然，於！亦行有<span class="institution">九德</span>，亦言其有德。"</span>乃言曰：<span class="quoted">"始事事，宽而栗，柔而立，愿而共，治而敬，扰而毅，直而温，简而廉，刚而实，彊而义，章其有常，吉哉。日宣三德，蚤夜翊明有家。日严振敬六德，亮采有国。翕受普施，<span class="institution">九德</span>咸事，俊乂在官，百吏肃谨。毋教邪淫奇谋。非其人居其官，是谓乱天事。天讨有罪，<span class="institution">五刑</span>五用哉。吾言厎可行乎？"</span></li>
<li>[16.5] <span class="person">禹</span>曰：<span class="quoted">"女言致可绩行。"</span><span class="person">皋陶</span>曰：<span class="quoted">"余未有知，思赞道哉。"</span></li>
<li>[16.6] <span class="person">帝舜</span>谓<span class="person">禹</span>曰：<span class="quoted">"女亦昌言。"</span><span class="person">禹</span>拜曰；<span class="quoted">"於，予何言！予思日孳孳。"</span><span class="person">皋陶</span>难<span class="person">禹</span>曰：<span class="quoted">"何谓孳孳？"</span></li>
<li>[16.7] <span class="person">禹</span>曰：<span class="quoted">"鸿水滔天，浩浩怀山襄陵，下民皆服於水。予陆行乘车，水行乘舟，泥行乘橇，山行乘暐，行山木。与<span class="person">益</span>予众庶稻鲜食。以决九川致四海，浚畎澮致之川。与<span class="person">稷</span>予众庶难得之食。食少，调有馀补不足，徙居。众民乃定，万国为治。"</span><span class="person">皋陶</span>曰：<span class="quoted">"然，此而美也。"</span></li>
<li>[16.8] <span class="person">禹</span>曰：<span class="quoted">"於，帝！慎乃在位，安尔止。辅德，天下大应。清意以昭待上帝命，天其重命用休。"</span></li>
<li>[16.9] 帝曰：<span class="quoted">"吁，臣哉，臣哉！臣作朕股肱耳目。予欲左右有民，女辅之。余欲观古人之象。<span class="astronomy">日月星辰</span>，作文绣服色，女明之。予欲闻<span class="institution">六律</span>、<span class="institution">五声</span>、<span class="institution">八音</span>，来始滑，以出入五言，女听。予即辟，女匡拂予。女无面谀。退而谤予。敬<span class="official">四辅臣</span>。诸众谗嬖臣，君德诚施皆清矣。"</span></li>
<li>[16.10] <span class="person">禹</span>曰：<span class="quoted">"然。帝即不时，布同善恶则毋功。"</span></li>
<li>[16.11] 帝曰：<span class="quoted">"毋若<span class="person">丹硃</span>傲，维慢游是好，毋水行舟，朋淫于家，用绝其世。予不能顺是。"</span></li>
<li>[16.12] <span class="person">禹</span>曰：<span class="quoted">"予娶<span class="dynasty">涂山氏</span>，癸甲，生<span class="person">启</span>予不子，以故能成水土功。辅成<span class="institution">五服</span>，至于五千里，州十二师，外薄四海，咸建五长，各道有功。<span class="tribe">苗</span>顽不即功，帝其念哉。"</span>帝曰：<span class="quoted">"道吾德，乃女功序之也。"</span></li>
<li>[16.13] <span class="person">皋陶</span>於是敬<span class="person">禹</span>之德，令民皆则<span class="person">禹</span>。不如言，刑从之。<span class="person">舜</span>德大明。</li>
</ul>

<p>[17] 於是<span class="person">夔</span>行乐，祖考至，群后相让，鸟兽翔舞，<span class="artifact">箫韶</span>九成，凤皇来仪，百兽率舞，百官信谐。</p>

<ul>
<li>[17.1] 帝用此作歌曰：<span class="quoted">"陟天之命，维时维几。"</span></li>
<li>乃歌曰：<span class="quoted">"股肱喜哉，元首起哉，百工熙哉！"</span></li>
<li>[17.2] <span class="person">皋陶</span>拜手稽首扬言曰：<span class="quoted">"念哉，率为兴事，慎乃宪，敬哉！"</span></li>
<li>乃更为歌曰：<span class="quoted">"元首明哉，股肱良哉，庶事康哉！"</span></li>
<li>又歌曰：<span class="quoted">"元首丛脞哉，股肱惰哉，万事堕哉！"</span></li>
<li>[17.3] 帝拜曰：<span class="quoted">"然，往钦哉！"</span>於是天下皆宗<span class="person">禹</span>之明度数声乐，为山川神主。</li>
</ul>

<h3>继承与传位</h3>

<p>[18] <span class="person">帝舜</span>荐<span class="person">禹</span>於天，为嗣。<span class="time">十七年</span>而<span class="person">帝舜</span>崩。<span class="time">三年</span>丧毕，<span class="person">禹</span>辞辟<span class="person">舜</span>之子<span class="person">商均</span>於<span class="place">阳城</span>。</p>

<p>[18.1] 天下诸侯皆去<span class="person">商均</span>而朝<span class="person">禹</span>。<span class="person">禹</span>於是遂即<span class="official">天子</span>位，南面朝天下，国号曰<span class="dynasty">夏后</span>，姓<span class="dynasty">姒氏</span>。</p>

<p>[19] <span class="person">帝禹</span>立而举<span class="person">皋陶</span>荐之，且授政焉，而<span class="person">皋陶</span>卒。封<span class="person">皋陶</span>之後於<span class="place">英</span>、<span class="place">六</span>，或在<span class="place">许</span>。而后举<span class="person">益</span>，任之政。</p>

<p>[20] <span class="time">十年</span>，<span class="person">帝禹</span>东巡狩，至于<span class="place">会稽</span>而崩。以天下授<span class="person">益</span>。<span class="time">三年</span>之丧毕，<span class="person">益</span>让<span class="person">帝禹</span>之子<span class="person">启</span>，而辟居<span class="place">箕山</span>之阳。</p>

<p>[20.1] <span class="person">禹</span>子<span class="person">启</span>贤，天下属意焉。及<span class="person">禹</span>崩，虽授<span class="person">益</span>，<span class="person">益</span>之佐<span class="person">禹</span>日浅，天下未洽。故诸侯皆去<span class="person">益</span>而朝<span class="person">启</span>，曰<span class="quoted">"吾君<span class="person">帝禹</span>之子也"</span>。於是<span class="person">启</span>遂即<span class="official">天子</span>之位，是为<span class="person">夏后帝启</span>。</p>

<hr>

<h2>夏后帝启</h2>

<p>[21] <span class="person">夏后帝启</span>，<span class="person">禹</span>之子，其母<span class="dynasty">涂山氏</span>之女也。</p>

<p>[22] <span class="dynasty">有扈氏</span>不服，<span class="person">启</span>伐之，大战於<span class="place">甘</span>。将战，作<span class="artifact">甘誓</span>，乃召<span class="official">六卿</span>申之。<span class="person">启</span>曰：<span class="quoted">"嗟！<span class="official">六事</span>之人，予誓告女：<span class="dynasty">有扈氏</span>威侮<span class="institution">五行</span>，怠弃<span class="institution">三正</span>，天用剿绝其命。今予维共行天之罚。左不攻于左，右不攻于右，女不共命。御非其马之政，女不共命。用命，赏于祖；不用命，僇于社，予则帑僇女。"</span></p>

<p>遂灭<span class="dynasty">有扈氏</span>。天下咸朝。</p>

<hr>

<h2>太康与中康</h2>

<p>[23] <span class="person">夏后帝启</span>崩，子<span class="person">帝太康</span>立。<span class="person">帝太康</span>失国，昆弟五人，须于<span class="place">洛汭</span>，作<span class="artifact">五子之歌</span>。</p>

<p>[24] <span class="person">太康</span>崩，弟<span class="person">中康</span>立，是为<span class="person">帝中康</span>。<span class="person">帝中康</span>时，<span class="person">羲</span>、<span class="person">和</span>湎淫，废时乱日。<span class="person">胤</span>往征之，作<span class="artifact">胤征</span>。</p>

<hr>

<h2>夏朝衰落与孔甲</h2>

<p>[25] <span class="person">中康</span>崩，子<span class="person">帝相</span>立。<span class="person">帝相</span>崩，子<span class="person">帝少康</span>立。<span class="person">帝少康</span>崩，子<span class="person">帝予</span>立。<span class="person">帝予</span>崩，子<span class="person">帝槐</span>立。<span class="person">帝槐</span>崩，子<span class="person">帝芒</span>立。<span class="person">帝芒</span>崩，子<span class="person">帝泄</span>立。<span class="person">帝泄</span>崩，子<span class="person">帝不降</span>立。<span class="person">帝不降</span>崩，弟<span class="person">帝扃</span>立。<span class="person">帝扃</span>崩，子<span class="person">帝廑</span>立。</p>

<p>[25.1] <span class="person">帝廑</span>崩，立<span class="person">帝不降</span>之子<span class="person">孔甲</span>，是为<span class="person">帝孔甲</span>。<span class="person">帝孔甲</span>立，好方鬼神，事淫乱。<span class="dynasty">夏后氏</span>德衰，诸侯畔之。</p>

<p>[25.2] 天降龙二，有雌雄，<span class="person">孔甲</span>不能食，未得<span class="dynasty">豢龙氏</span>。<span class="dynasty">陶唐</span>既衰，其后有<span class="person">刘累</span>，学扰龙于<span class="dynasty">豢龙氏</span>，以事<span class="person">孔甲</span>。<span class="person">孔甲</span>赐之姓曰<span class="dynasty">御龙氏</span>，受<span class="dynasty">豕韦</span>之後。龙一雌死，以食夏后。夏后使求，惧而迁去。</p>

<hr>

<h2>夏桀与商汤代夏</h2>

<p>[26] <span class="person">孔甲</span>崩，子<span class="person">帝皋</span>立。<span class="person">帝皋</span>崩，子<span class="person">帝发</span>立。<span class="person">帝发</span>崩，子<span class="person">帝履癸</span>立，是为<span class="person">桀</span>。<span class="person">帝桀</span>之时，自<span class="person">孔甲</span>以来而诸侯多畔夏，<span class="person">桀</span>不务德而武伤百姓，百姓弗堪。乃召<span class="person">汤</span>而囚之<span class="place">夏台</span>，已而释之。<span class="person">汤</span>修德，诸侯皆归<span class="person">汤</span>，<span class="person">汤</span>遂率兵以伐<span class="person">夏桀</span>。<span class="person">桀</span>走<span class="place">鸣条</span>，遂放而死。</p>

<ul>
<li><span class="person">桀</span>谓人曰：<span class="quoted">"吾悔不遂杀<span class="person">汤</span>於<span class="place">夏台</span>，使至此。"</span></li>
</ul>

<span class="person">汤</span>乃践<span class="official">天子</span>位，代<span class="dynasty">夏</span>朝天下。<span class="person">汤</span>封<span class="dynasty">夏</span>之後，至<span class="dynasty">周</span>封於<span class="place">杞</span>也。

<hr>

<h2>太史公曰</h2>

<p>[27] 太史公曰：<span class="person">禹</span>为<span class="dynasty">姒姓</span>，其後分封，用国为姓，故有<span class="dynasty">夏后氏</span>、<span class="dynasty">有扈氏</span>、<span class="dynasty">有男氏</span>、<span class="dynasty">斟寻氏</span>、<span class="dynasty">彤城氏</span>、<span class="dynasty">襃氏</span>、<span class="dynasty">费氏</span>、<span class="dynasty">杞氏</span>、<span class="dynasty">缯氏</span>、<span class="dynasty">辛氏</span>、<span class="dynasty">冥氏</span>、<span class="dynasty">斟戈氏</span>。<span class="person">孔子</span>正夏时，学者多传<span class="artifact">夏小正</span>云。自虞、夏时，贡赋备矣。或言<span class="person">禹</span>会诸侯<span class="place">江南</span>，计功而崩，因葬焉，命曰<span class="place">会稽</span>。<span class="place">会稽</span>者，会计也。</p>

<h3>赞</h3>

<blockquote>
[28] <span class="person">尧</span>遭鸿水，黎人阻饥。<br>
<span class="person">禹</span>勤沟洫，手足胼胝。<br>
言乘四载，动履四时。<br>
娶妻有日，过门不私。<br>
九土既理，<span class="artifact">玄圭</span>锡兹。<br>
<span class="person">帝启</span>嗣立，<span class="dynasty">有扈</span>违命。<br>
<span class="artifact">五子作歌</span>，<span class="person">太康</span>失政。<br>
<span class="person">羿</span>、<span class="person">浞</span>斯侮，<span class="dynasty">夏室</span>不竞。<br>
降于<span class="person">孔甲</span>，扰龙乖性。<br>
嗟彼<span class="place">鸣条</span>，其终不令！<br>
</blockquote>


</body>
</html>
