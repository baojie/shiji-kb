# [0] 汉兴以来诸侯王年表

## 太史公曰

### 古代封建

[1.1] $太史公$曰：&殷&以前尚矣。

[1.2] &周&封^五等^：$公$，$侯$，$伯$，$子$，$男$。

[1.3] 然封@伯禽@、@康叔@於&鲁&、&卫&，地各%四百里%，亲亲之义，襃有德也；@太公@於&齐&，兼五侯地，尊勤劳也。

[1.4] @武王@、@成@、@康@所封数百，而同姓%五十五%，地上不过%百里%，下%三十里%，以辅卫王室。

[1.5] @管@、@蔡@、@康叔@、@曹@、@郑@，或过或损。

[1.6] $厉$、$幽$之後，王室缺，侯伯彊国兴焉，天子微，弗能正。非德不纯，形势弱也。

### 汉初分封

[2.1] &汉&兴，序二等。

[2.2] $高祖$末年，非&刘氏&而王者，若无功上所不置而侯者，天下共诛之。

[2.3] $高祖$子弟同姓为王者九国，虽独&长沙&异姓，而功臣侯者%百有馀人%。

[2.4] 自=雁门=、=太原=以东至=辽阳=，为&燕&&代&国；=常山=以南，=大行=左转，度=河=、=济=，=阿=、=甄=以东薄海，为&齐&、&赵&国；自=陈=以西，南至=九疑=，东带=江=、=淮=、=穀=、=泗=，薄=会稽=，为&梁&、&楚&、&淮南&、&长沙&国：皆外接於~胡~、~越~。

[2.5] 而内地北距山以东尽诸侯地，大者或%五六郡%，连城%数十%，置百官宫观，僭於天子。

[2.6] &汉&独有=三河=、=东郡=、=颍川=、=南阳=，自=江陵=以西至&蜀&，北自=云中=至=陇西=，与内史凡%十五郡%，而$公主$$列侯$颇食邑其中。

[2.7] 何者？天下初定，骨肉同姓少，故广彊庶孽，以镇抚四海，用承卫天子也。


## 推恩削藩

### 推恩分封

[3.1] &汉&定%百年%之间，亲属益疏，诸侯或骄奢，忕邪臣计谋为淫乱，大者叛逆，小者不轨于^法^，以危其命，殒身亡国。

[3.2] 天子观於上古，然後加惠，使诸侯得推恩分子弟国邑，故&齐&分为七，&赵&分为六，&梁&分为五，&淮南&分三，及天子支庶子为王，王子支庶为侯，%百有馀%焉。

[3.3] &吴&&楚&时，前後诸侯或以適削地，是以&燕&、&代&无北边郡，&吴&、&淮南&、&长沙&无南边郡，&齐&、&赵&、&梁&、&楚&支郡名山陂海咸纳於&汉&。

[3.4] 诸侯稍微，大国不过%十馀城%，小侯不过%数十里%，上足以奉贡职，下足以供养祭祀，以蕃辅=京师=。

[3.5] 而&汉&郡%八九十%，形错诸侯间，犬牙相临，秉其戹塞地利，彊本幹，弱枝叶之势，尊卑明而万事各得其所矣。

### 结语

[4.1] 臣@迁@谨记$高祖$以来至%太初%诸侯，谱其下益损之时，令时世得览。

[4.2] 形势虽彊，要之以仁义为本。

## 表略

（表略）
