# [0] 袁盎晁错列传

## 袁盎

### 出身与早年

[1.1] @袁盎@者，&楚&人也，字@丝@。

[1.2] 父故为群盗，徙处=安陵=。

[1.3] $高后$时，@盎@尝为@吕禄@舍人。

[1.4] 及$孝文帝$即位，@盎@兄@哙@任@盎@为$中郎$。

### 论绛侯

[2.1] @绛侯@为$丞相$，朝罢趋出，意得甚。

[2.2] 上礼之恭，常自送之。

[2.3] @袁盎@进曰：

> "陛下以$丞相$何如人？"

[2.4] 上曰：

> "$社稷臣$。"

[2.5] @盎@曰：

> NOTE: 袁盎论社稷臣与功臣之别
> "@绛侯@所谓$功臣$，非$社稷臣$，$社稷臣$主在与在，主亡与亡。方@吕后@时，诸&吕&用事，擅相王，&刘氏&不绝如带。是时@绛侯@为$太尉$，主兵柄，弗能正。@吕后@崩，大臣相与共畔诸&吕&，$太尉$主兵，適会其成功，所谓$功臣$，非$社稷臣$。$丞相$如有骄主色。陛下谦让，臣主失礼，窃为陛下不取也。"

[2.6] 後朝，上益庄，$丞相$益畏。

[2.7] 已而@绛侯@望@袁盎@曰：

> "吾与而兄善，今兒廷毁我！"

[2.8] @盎@遂不谢。

### 救绛侯

[3.1] 及@绛侯@免相之国，国人上书告以为反，徵系=清室=，宗室诸公莫敢为言，唯@袁盎@明@绛侯@无罪。

[3.2] @绛侯@得释，@盎@颇有力。

[3.3] @绛侯@乃大与@盎@结交。

## 袁盎谏淮南王

### 谏淮南王事

[4.1] $淮南厉王$朝，杀$辟阳侯$，居处骄甚。

[4.2] @袁盎@谏曰：

> "诸侯大骄必生患，可適削地。"

[4.3] 上弗用。$淮南王$益横。

[4.4] 及$棘蒲侯$@柴武@太子谋反事觉，治，连$淮南王$，$淮南王$徵，上因迁之=蜀=，*轞车*传送。

[4.5] @袁盎@时为$中郎将$，乃谏曰：

> NOTE: 袁盎谏迁淮南王
> "陛下素骄$淮南王$，弗稍禁，以至此，今又暴摧折之。$淮南王$为人刚，如有遇雾露行道死，陛下竟为以天下之大弗能容，有杀弟之名，柰何？"

[4.6] 上弗听，遂行之。

### 淮南王死与善后

[5.1] $淮南王$至=雍=，病死，闻，上辍食，哭甚哀。

[5.2] @盎@入，顿首请罪。

[5.3] 上曰：

> "以不用公言至此。"

[5.4] @盎@曰：

> "上自宽，此往事，岂可悔哉！且陛下有高世之行者三，此不足以毁名。"

[5.5] 上曰：

> "吾高世行三者何事？"

[5.6] @盎@曰：

> NOTE: 袁盎论文帝三高世行
> "陛下居=代=时，太后尝病，%三年%，陛下不交睫，不解衣，汤药非陛下口所尝弗进。夫@曾参@以布衣犹难之，今陛下亲以王者脩之，过@曾参@孝远矣。夫诸&吕&用事，大臣专制，然陛下从=代=乘六传驰不测之渊，虽@贲育@之勇不及陛下。陛下至=代邸=，西向让天子位者再，南面让天子位者三。夫@许由@一让，而陛下五以天下让，过@许由@四矣。且陛下迁$淮南王$，欲以苦其志，使改过，有司卫不谨，故病死。"

[5.7] 於是上乃解，曰：

> "将柰何？"

[5.8] @盎@曰：

> "$淮南王$有三子，唯在陛下耳。"

[5.9] 於是$文帝$立其三子皆为王。

[5.10] @盎@由此名重朝廷。

## 袁盎谏事

### 斥宦者赵同

[6.1] @袁盎@常引大体慷慨。

[6.2] $宦者$@赵同@以数幸，常害@袁盎@，@袁盎@患之。

[6.3] @盎@兄子@种@为$常侍骑$，持节夹乘，说@盎@曰：

> "君与斗，廷辱之，使其毁不用。"

[6.4] $孝文帝$出，@赵同@参乘，@袁盎@伏车前曰：

> "臣闻天子所与共六尺舆者，皆天下豪英。今&汉&虽乏人，陛下独奈何与刀锯馀人载！"

[6.5] 於是上笑，下@赵同@。@赵同@泣下车。

### 止文帝驰峻阪

[7.1] $文帝$从=霸陵=上，欲西驰下峻阪。

[7.2] @袁盎@骑，并车揽辔。

[7.3] 上曰：

> "将军怯邪？"

[7.4] @盎@曰：

> "臣闻千金之子坐不垂堂，百金之子不骑衡，圣主不乘危而徼幸。今陛下骋六騑，驰下峻山，如有马惊车败，陛下纵自轻，柰^高庙^、太后何？"

[7.5] 上乃止。

### 却慎夫人座

[8.1] 上幸=上林=，$皇后$、@慎夫人@从。

[8.2] 其在禁中，常同席坐。

[8.3] 及坐，$郎署长$布席，@袁盎@引卻@慎夫人@坐。

[8.4] @慎夫人@怒，不肯坐。上亦怒，起，入禁中。

[8.5] @盎@因前说曰：

> NOTE: 袁盎论尊卑之序
> "臣闻尊卑有序则上下和。今陛下既已立后，@慎夫人@乃妾，妾主岂可与同坐哉！適所以失尊卑矣。且陛下幸之，即厚赐之。陛下所以为@慎夫人@，適所以祸之。陛下独不见'?人彘?'乎？"

[8.6] 於是上乃说，召语@慎夫人@。

[8.7] @慎夫人@赐@盎@金%五十斤%。

### 外任与归家

[9.1] 然@袁盎@亦以数直谏，不得久居中，调为$陇西都尉$。

[9.2] 仁爱士卒，士卒皆争为死。

[9.3] 迁为$齐相$。

[9.4] 徙为$吴相$，辞行，@种@谓@盎@曰：

> NOTE: 袁种教盎为吴相之策
> "$吴王$骄日久，国多奸。今苟欲劾治，彼不上书告君，即利剑刺君矣。南方卑湿，君能日饮，毋何，时说王曰毋反而已。如此幸得脱。"

[9.5] @盎@用@种@之计，$吴王$厚遇@盎@。

## 袁盎与朝政

### 说丞相申屠嘉

[10.1] @盎@告归，道逢$丞相$@申屠嘉@，下车拜谒，$丞相$从车上谢@袁盎@。

[10.2] @袁盎@还，愧其吏，乃之$丞相$舍上谒，求见$丞相$。

[10.3] $丞相$良久而见之。

[10.4] @盎@因跪曰：

> "原请间。"

[10.5] $丞相$曰：

> "使君所言公事，之曹与$长史$掾议，吾且奏之；即私邪，吾不受私语。"

[10.6] @袁盎@即跪说曰：

> NOTE: 袁盎说申屠嘉
> "君为$丞相$，自度孰与@陈平@、@绛侯@？"

[10.7] $丞相$曰：

> "吾不如。"

[10.8] @袁盎@曰：

> "善，君即自谓不如。夫@陈平@、@绛侯@辅翼$高帝$，定天下，为$将相$，而诛诸&吕&，存&刘氏&；君乃为*材官蹶张*，迁为$队率$，积功至$淮阳守$，非有奇计攻城野战之功。且陛下从=代=来，每朝，$郎官$上书疏，未尝不止辇受其言，言不可用置之，言可受采之，未尝不称善。何也？则欲以致天下贤士大夫。上日闻所不闻，明所不知，日益圣智；君今自闭钳天下之口而日益愚。夫以圣主责愚相，君受祸不久矣。"

[10.9] $丞相$乃再拜曰：

> "@嘉@鄙野人，乃不知，将军幸教。"

[10.10] 引入与坐，为上客。

### 与晁错不睦

[11.1] @盎@素不好@晁错@，@晁错@所居坐，@盎@去；@盎@坐，@错@亦去：两人未尝同堂语。

[11.2] 及$孝文帝$崩，$孝景帝$即位，@晁错@为$御史大夫$，使吏案@袁盎@受$吴王$财物，抵罪，诏赦以为庶人。

## 吴楚之乱

### 吴楚反与晁错诛

[12.1] &吴&&楚&反，闻，@晁错@谓$丞史$曰：

> "夫@袁盎@多受$吴王$金钱，专为蔽匿，言不反。今果反，欲请治@盎@宜知计谋。"

[12.2] $丞史$曰：

> "事未发，治之有绝。今兵西乡，治之何益！且@袁盎@不宜有谋。"

[12.3] @晁错@犹与未决。

[12.4] 人有告@袁盎@者，@袁盎@恐，夜见@窦婴@，为言&吴&所以反者，原至上前口对状。

[12.5] @窦婴@入言上，上乃召@袁盎@入见。

[12.6] @晁错@在前，及@盎@请辟人赐间，@错@去，固恨甚。

[12.7] @袁盎@具言&吴&所以反状，以@错@故，独急斩@错@以谢&吴&，&吴&兵乃可罢。

[12.8] 其语具在&吴&事中。

[12.9] 使@袁盎@为$太常$，@窦婴@为$大将军$。

[12.10] 两人素相与善。逮&吴&反。诸陵长者=长安=中贤大夫争附两人，车随者日数百乘。

### 使吴脱险

[13.1] 及@晁错@已诛，@袁盎@以$太常$使&吴&。

[13.2] $吴王$欲使将，不肯。欲杀之，使一$都尉$以五百人围守@盎@军中。

[13.3] @袁盎@自其为$吴相$时，有从史尝盗爱@盎@侍兒，@盎@知之，弗泄，遇之如故。

[13.4] 人有告从史，言"君知尔与侍者通"，乃亡归。

[13.5] @袁盎@驱自追之，遂以侍者赐之，复为从史。

[13.6] 及@袁盎@使&吴&见守，从史適为守@盎@$校尉司马$，乃悉以其装赍置二石醇醪，会天寒，士卒饥渴，饮酒醉，西南陬卒皆卧，$司马$夜引@袁盎@起，曰：

> "君可以去矣，$吴王$期旦日斩君。"

[13.7] @盎@弗信，曰：

> "公何为者？"

[13.8] $司马$曰：

> "臣故为从史盗君侍兒者。"

[13.9] @盎@乃惊谢曰：

> "公幸有亲，吾不足以累公。"

[13.10] $司马$曰：

> "君弟去，臣亦且亡，辟吾亲，君何患！"

[13.11] 乃以*刀*决张，道从醉卒隧出。

[13.12] $司马$与分背，@袁盎@解*节毛*怀之，*杖*，步行七八里，明，见&梁&骑，骑驰去，遂归报。

## 袁盎晚年

### 为楚相与退居

[14.1] &吴&&楚&已破，上更以$元王$子$平陆侯$@礼@为$楚王$，@袁盎@为$楚相$。

[14.2] 尝上书有所言，不用。

[14.3] @袁盎@病免居家，与闾里浮沈，相随行，斗鸡走狗。

[14.4] =雒阳=@剧孟@尝过@袁盎@，@盎@善待之。

[14.5] =安陵=富人有谓@盎@曰：

> "吾闻@剧孟@博徒，将军何自通之？"

[14.6] @盎@曰：

> NOTE: 袁盎论剧孟
> "@剧孟@虽博徒，然母死，客送葬车千馀乘，此亦有过人者。且缓急人所有。夫一旦有急叩门，不以亲为解，不以存亡为辞，天下所望者，独@季心@、@剧孟@耳。今公常从数骑，一旦有缓急，宁足恃乎！"

[14.7] 骂富人，弗与通。

[14.8] 诸公闻之，皆多@袁盎@。

### 被刺身死

[15.1] @袁盎@虽家居，$景帝$时时使人问筹策。

[15.2] $梁王$欲求为嗣，@袁盎@进说，其後语塞。

[15.3] $梁王$以此怨@盎@，曾使人刺@盎@。

[15.4] 刺者至=关中=，问@袁盎@，诸君誉之皆不容口。

[15.5] 乃见@袁盎@曰：

> "臣受$梁王$金来刺君，君长者，不忍刺君。然後刺君者十馀曹，备之！"

[15.6] @袁盎@心不乐，家又多怪，乃之@棓生@所问占。

[15.7] 还，$梁$刺客後曹辈果遮刺杀@盎@=安陵郭门=外。

## 晁错

### 出身与学术

[16.1] @晁错@者，=颍川=人也。

[16.2] 学^申商刑名^於=轵=@张恢@先所，与=雒阳=@宋孟@及@刘礼@同师。

[16.3] 以文学为$太常掌故$。

### 性格与早年仕途

[17.1] @错@为人穞直刻深。

[17.2] $孝文帝$时，天下无治^尚书^者，独闻=济南=@伏生@故&秦&$博士$，治^尚书^，年%九十馀%，老不可徵，乃诏$太常$使人往受之。

[17.3] $太常$遣@错@受^尚书^@伏生@所。

[17.4] 还，因上便宜事，以书称说。

[17.5] 诏以为$太子舍人$、$门大夫$、$家令$。

[17.6] 以其辩得幸太子，太子家号曰"智囊"。

[17.7] 数上书$孝文$时，言削诸侯事，及法令可更定者。

[17.8] 书数十上，$孝文$不听，然奇其材，迁为$中大夫$。

[17.9] 当是时，太子善@错@计策，@袁盎@诸$大功臣$多不好@错@。

### 景帝朝得宠

[18.1] $景帝$即位，以@错@为$内史$。

[18.2] @错@常数请间言事，辄听，宠幸倾九卿，法令多所更定。

[18.3] $丞相$@申屠嘉@心弗便，力未有以伤。

### 与申屠嘉之争

[19.1] $内史$府居^太上庙^壖中，门东出，不便，@错@乃穿两门南出，凿^庙^壖垣。

[19.2] $丞相$@嘉@闻，大怒，欲因此过为奏请诛@错@。

[19.3] @错@闻之，即夜请间，具为上言之。

[19.4] $丞相$奏事，因言@错@擅凿^庙垣^为门，请下$廷尉$诛。

[19.5] 上曰：

> "此非^庙垣^，乃壖中垣，不致於法。"

[19.6] $丞相$谢。

[19.7] 罢朝，怒谓$长史$曰：

> "吾当先斩以闻，乃先请，为兒所卖，固误。"

[19.8] $丞相$遂发病死。

[19.9] @错@以此愈贵。

## 晁错削藩

### 削藩与父亲之死

[20.1] 迁为$御史大夫$，请诸侯之罪过，削其地，收其枝郡。

[20.2] 奏上，上令$公卿$、$列侯$、宗室集议，莫敢难，独@窦婴@争之，由此与@错@有卻。

[20.3] @错@所更令%三十章%，诸侯皆諠譁疾@晁错@。

[20.4] @错@父闻之，从=颍川=来，谓@错@曰：

> "上初即位，公为政用事，侵削诸侯，别疏人骨肉，人口议多怨公者，何也？"

[20.5] @晁错@曰：

> "固也。不如此，天子不尊，宗庙不安。"

[20.6] @错@父曰：

> NOTE: 晁错父之言
> "&刘氏&安矣，而&晁氏&危矣，吾去公归矣！"

[20.7] 遂饮药死，曰：

> "吾不忍见祸及吾身。"

[20.8] 死%十馀日%，&吴&&楚&七国果反，以诛@错@为名。

### 被诛

[21.1] 及@窦婴@、@袁盎@进说，上令@晁错@衣*朝衣*斩=东市=。

## 邓公

### 为晁错辩护

[22.1] @晁错@已死，$谒者仆射$@邓公@为$校尉$，击&吴&&楚&军为将。

[22.2] 还，上书言军事，谒见上。

[22.3] 上问曰：

> "道军所来，闻@晁错@死，&吴&&楚&罢不？"

[22.4] @邓公@曰：

> "$吴王$为反%数十年%矣，发怒削地，以诛@错@为名，其意非在@错@也。且臣恐天下之士噤口，不敢复言也！"

[22.5] 上曰：

> "何哉？"

[22.6] @邓公@曰：

> NOTE: 邓公论晁错之死
> "夫@晁错@患诸侯彊大不可制，故请削地以尊京师，万世之利也。计画始行，卒受大戮，内杜忠臣之口，外为诸侯报仇，臣窃为陛下不取也。"

[22.7] 於是$景帝$默然良久，曰：

> "公言善，吾亦恨之。"

[22.8] 乃拜@邓公@为$城阳中尉$。

### 邓公事略

[23.1] @邓公@，=成固=人也，多奇计。

[23.2] %建元中%，上招贤良，$公卿$言@邓公@，时@邓公@免，起家为$九卿$。

[23.3] %一年%，复谢病免归。

[23.4] 其子@章@以脩^黄老言^显於诸公间。

## 太史公曰

[24.1] $太史公$曰：

> NOTE: 太史公论袁盎与晁错
> "@袁盎@虽不好学，亦善傅会，仁心为质，引义慷慨。遭$孝文$初立，资適逢世。时以变易，及&吴&&楚&一说，说虽行哉，然复不遂。好声矜贤，竟以名败。@晁错@为$家令$时，数言事不用；後擅权，多所变更。诸侯发难，不急匡救，欲报私雠，反以亡躯。语曰'变古乱常，不死则亡'，岂@错@等谓邪！"

## 赞诗

[25.1] @袁丝@公直，亦多附会。

[25.2] 揽辔见重，卻席翳赖。

[25.3] @朝错@建策，屡陈利害。

[25.4] 尊主卑臣，家危国泰。

[25.5] 悲彼二子，名立身败！
