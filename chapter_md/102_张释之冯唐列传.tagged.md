# 张释之冯唐列传

## [0] 篇题

@张释之@@冯唐@列传

## [1] @张释之@生平与事迹

### [1.1] @张释之@初入仕途

@张廷尉@@释之@者，=堵阳=人也，字季。有兄@仲@同居。以訾为$骑郎$，事@孝文帝@，%十岁%不得调，无所知名。@释之@曰："久宦减@仲@之产，不遂。"欲自免归。$中郎将$@袁盎@知其贤，惜其去，乃请徙@释之@补$谒者$。@释之@既朝毕，因前言便宜事。@文帝@曰："卑之，毋甚高论，令今可施行也。"於是@释之@言&秦&&汉&之间事，&秦&所以失而&汉&所以兴者久之。@文帝@称善，乃拜@释之@为$谒者仆射$。

### [1.2] 虎圈谏言

@释之@从行，登虎圈。上问$上林尉$诸禽兽簿，%十馀%问，尉左右视，尽不能对。虎圈$啬夫$从旁代尉对上所问禽兽簿甚悉，欲以观其能口对响应无穷者。@文帝@曰："吏不当若是邪？尉无赖！"乃诏@释之@拜$啬夫$为$上林令$。@释之@久之前曰："陛下以$绛侯$@周勃@何如人也？"上曰："长者也。"又复问："$东阳侯$@张相如@何如人也？"上复曰："长者。"@释之@曰："夫$绛侯$、$东阳侯$称为长者，此两人言事曾不能出口，岂斅此$啬夫$谍谍利口捷给哉！且&秦&以任刀笔之吏，吏争以亟疾苛察相高，然其敝徒文具耳，无恻隐之实。以故不闻其过，陵迟而至於@二世@，天下土崩。今陛下以$啬夫$口辩而超迁之，臣恐天下随风靡靡，争为口辩而无其实。且下之化上疾於景响，举错不可不审也。"@文帝@曰："善。"乃止不拜$啬夫$。

### [1.3] 问秦之敝

上就车，召@释之@参乘，徐行，问@释之@&秦&之敝。具以质言。至宫，上拜@释之@为$公车令$。

### [1.4] 劾$太子$不敬

顷之，$太子$与$梁王$共车入朝，不下^司马门^，於是@释之@追止$太子$、$梁王$无得入殿门。遂劾不下公门不敬，奏之。@薄太后@闻之，@文帝@免冠谢曰："教兒子不谨。"@薄太后@乃使使承诏赦$太子$、$梁王$，然后得入。@文帝@由是奇@释之@，拜为$中大夫$。

### [1.5] =霸陵=谏厚葬

顷之，至$中郎将$。从行至=霸陵=，居北临厕。是时@慎夫人@从，上指示@慎夫人@=新丰=道，曰："此走=邯郸=道也。"使@慎夫人@鼓*瑟*，上自倚*瑟*而歌，意惨凄悲怀，顾谓群臣曰："嗟乎！以=北山=石为*椁*，用纻絮斫陈，蕠漆其间，岂可动哉！"左右皆曰："善。"@释之@前进曰："使其中有可欲者，虽锢=南山=犹有郄；使其中无可欲者，虽无石*椁*，又何戚焉！"@文帝@称善。其後拜@释之@为$廷尉$。

### [1.6] 惊马案

顷之，上行出=中渭桥=，有一人从穚下走出，乘舆马惊。於是使骑捕，属之$廷尉$。@释之@治问。曰："县人来，闻跸，匿桥下。久之，以为行已过，即出，见乘舆车骑，即走耳。"$廷尉$秦当，一人^犯跸^，当罚金。@文帝@怒曰："此人亲惊吾马，吾马赖柔和，令他马，固不败伤我乎？而$廷尉$乃当之罚金！"@释之@曰："法者天子所与天下公共也。今法如此而更重之，是法不信於民也。且方其时，上使立诛之则已。今既下$廷尉$，$廷尉$，天下之平也，一倾而天下用法皆为轻重，民安所措其手足？唯陛下察之。"良久，上曰："$廷尉$当是也。"

### [1.7] 盗环案

其後有人盗^高庙^坐前*玉环*，捕得，@文帝@怒，下$廷尉$治。@释之@案律盗^宗庙^服御物者为奏，奏当^弃市^。上大怒曰："人之无道，乃盗先帝庙器，吾属$廷尉$者，欲致之族，而君以法奏之，非吾所以共承^宗庙^意也。"@释之@免冠顿首谢曰："法如是足也。且罪等，然以逆顺为差。今盗^宗庙^器而族之，有如万分之一，假令愚民取=长陵=一抔土，陛下何以加其法乎？"久之，@文帝@与@太后@言之，乃许$廷尉$当。是时，$中尉$$条侯$@周亚夫@与$梁相$$山都侯$@王恬开@见@释之@持议平，乃结为亲友。@张廷尉@由此天下称之。

### [1.8] @景帝@时期

後@文帝@崩，@景帝@立，@释之@恐，称病。欲免去，惧大诛至；欲见谢，则未知何如。用@王生@计，卒见谢，@景帝@不过也。

### [1.9] @王生@结穇事

@王生@者，善为^黄老^言，处士也。尝召居廷中，^三公九卿^尽会立，@王生@老人，曰"吾穇解"，顾谓@张廷尉@："为我结穇！"@释之@跪而结之。既已，人或谓@王生@曰："独柰何廷辱@张廷尉@，使跪结穇？"@王生@曰："吾老且贱，自度终无益於@张廷尉@。@张廷尉@方今天下名臣，吾故聊辱$廷尉$，使跪结穇，欲以重之。"诸公闻之，贤@王生@而重@张廷尉@。

### [1.10] 晚年与后代

@张廷尉@事@景帝@%岁馀%，为$淮南王相$，犹尚以前过也。久之，@释之@卒。其子曰@张挚@，字长公，官至$大夫$，免。以不能取容当世，故终身不仕。

## [2] @冯唐@生平与事迹

### [2.1] @冯唐@出身

@冯唐@者，其大父&赵&人。父徙=代=。&汉&兴徙=安陵=。@唐@以孝著，为$中郎署长$，事@文帝@。

### [2.2] 论将才

@文帝@辇过，问@唐@曰："父老何自为郎？家安在？"@唐@具以实对。@文帝@曰："吾居=代=时，吾$尚食监$@高袪@数为我言&赵&将@李齐@之贤，战於=钜鹿=下。今吾每饭，意未尝不在=钜鹿=也。父知之乎？"@唐@对曰："尚不如@廉颇@、@李牧@之为将也。"上曰："何以？"@唐@曰："臣大父在&赵&时，为$官将$，善@李牧@。臣父故为$代相$，善&赵&将@李齐@，知其为人也。"上既闻@廉颇@、@李牧@为人，良说，而搏髀曰："嗟乎！吾独不得@廉颇@、@李牧@时为吾将，吾岂忧~匈奴~哉！"@唐@曰："主臣！陛下虽得@廉颇@、@李牧@，弗能用也。"上怒，起入禁中。良久，召@唐@让曰："公柰何众辱我，独无间处乎？"@唐@谢曰："鄙人不知忌讳。"

### [2.3] 论用将之道

当是之时，~匈奴~新大入朝，杀$北地都尉$@卬@。上以胡寇为意，乃卒复问@唐@曰："公何以知吾不能用@廉颇@、@李牧@也？"@唐@对曰："臣闻上古王者之遣将也，跪而推毂，曰^阃以内者，寡人制之；阃以外者，将军制之^。^军功爵赏^皆决於外，归而奏之。此非虚言也。臣大父言，@李牧@为&赵&将居边，^军市^之租皆自用飨士，赏赐决於外，不从中扰也。委任而责成功，故@李牧@乃得尽其智能，遣选*车*%千三百%乘，彀骑%万三千%，百金之士%十万%，是以北逐~单于~，破~东胡~，灭~澹林~，西抑彊&秦&，南支&韩&、&魏&。当是之时，&赵&几霸。其後会@赵王迁@立，其母倡也。@王迁@立，乃用@郭开@谗，卒诛@李牧@，令@颜聚@代之。是以兵破士北，为&秦&所禽灭。今臣窃闻@魏尚@为$云中守$，其^军市^租尽以飨士卒，私养钱，%五日%一椎🌿牛🌿，飨宾客军吏舍人，是以~匈奴~远避，不近=云中=之塞。虏曾一入，@尚@率*车骑*击之，所杀其众。夫士卒尽家人子，起田中从军，安知^尺籍伍符^。终日力战，斩首捕虏，上功莫府，一言不相应，文吏以法绳之。其赏不行而吏奉法必用。臣愚，以为陛下法太明，赏太轻，罚太重。且$云中守$@魏尚@坐上功首虏差六级，陛下下之吏，削其爵，罚作之。由此言之，陛下虽得@廉颇@、@李牧@，弗能用也。臣诚愚，触忌讳，死罪死罪！"@文帝@说。是日令@冯唐@持节赦@魏尚@，复以为$云中守$，而拜@唐@为$车骑都尉$，主$中尉$及郡国*车*士。

### [2.4] 晚年与后代

%七年%，@景帝@立，以@唐@为$楚相$，免。@武帝@立，求贤良，举@冯唐@。@唐@时年%九十馀%，不能复为官，乃以@唐@子@冯遂@为郎。@遂@字王孙，亦奇士，与余善。

## [3] @太史公@曰

@太史公@曰：@张季@之言长者，守法不阿意；@冯公@之论将率，有味哉！有味哉！语曰"不知其人，视其友"。二君之所称诵，可著^廊庙^。书曰"不偏不党，王道荡荡；不党不偏，王道便便"。@张季@、@冯公@近之矣。

## [4] 赞诗

@张季@未偶，见识@袁盎@。
$太子$惧法，$啬夫$无状。
惊马罚金，盗*环*悟上。
@冯公@白首，味哉论将。
因对@李齐@，收功@魏尚@。
